<!-- subject: MSI Wind i Dziewięć Komór -->
<!-- date: 2010-05-16 16:13:24 -->
<!-- tags: msi wind, bateria -->
<!-- categories: Articles, Reviews -->

<p>Ponieważ ostatnio zaopatrzyłem się w 9 komorową baterię
do mojego <a
href="https://www.msi.com/index.php?func=proddesc&amp;maincat_no=135&amp;prod_no=1474">Wicherka</a>
postanowiłem sprawdzić co tak naprawdę oznacza te 7,8 Ah.  Testy
nie są może jakość szczególnie wiarygodne, czy dokładne, ale dają
pewien ogląd na sytuację.</p>

<!-- EXCERPT -->

<p>Zacząłem od <a href="http://www.mersenne.org/freesoft/">szukania
liczb pierwszych</a>.  <del>Oczywiście na dwóch rdzeniach.</del>
<ins>UPDATE: Oczywiście na jednym, choć rdzeń ma Hyper Threading i stąd
moja pomyłka.</ins> Ale poza
procesorem w zasadzie nic innego nie miało dużo roboty.  Komputer
liczył, liczył wytrwale, aż padł po <b>7 godzinach</b>.</p>

<p>Szczerze, to spodziewałem się krótszego czasu, ale przecież nie
będę narzekał, że wytrwał dłużej niż myślałem.  Tymczasem,
przystąpiłem do drugiego testu.</p>

<p>W drugim etapie postanowiłem odpalić w pętli odtwarzanie
<a href="https://www.bigbuckbunny.org/">filmu</a> w rozdzielczości
<a
href="http://www.frostclick.com/torrents/video/animation/Big_Buck_Bunny_1080p_surround_frostclick.com_frostwire.com.torrent">1920x1080</a>.
<a href="https://www.mplayerhq.hu/">MPlayer</a> co prawda nie nadążał,
ale po dodanie opcji <code>-vfm ffmpeg -lavdopts
lowres=1:fast:skiploopfilter=all</code> przestał narzekać
i odtwarzał.  Robił to wytrwale przez około
<b>6,25 godziny</b>.</p>

<p>Mając już dwa testy za sobą przystąpiłem do trzeciego.  Niestety
okazało się, że na uruchomienie połączenia WiFi potrzebowałbym więcej
niż 5 minut, więc ominąłem ten etap i przyskoczyłem do testu
czwartego.</p>

<p>Ostatni sprawdzian był najprostszy, a to dlatego, gdyż
zwyczajnie zostawiłem nic nierobiący komputerze wyłączonym
wyświetlaczem i czekałem.  Dioda sygnalizująca, iż netbook jest
włączony zgasła po <b>10 godzinach</b>.</p>

<p>Zatem jaki z tego wszystkiego wniosek? Można się spodziewać,
że przy „normalnej” pracy Wicherek na 9 komorowej baterii jest
w stanie popracować 7-8 godzin, a może nawet
i więcej.  Prawie w zupełności wystarcza to na
9,5 godzinny lot z Warszawy do Nowego Jorku.  Na lot na
zachodnie wybrzeże USA polecam dodatkowo zabrać książkę.</p>

<p>Tak całkowicie z innej beczki. Jest ktoś zainteresowany kupnem 6 komorowej baterii?</p>

<!-- COMMENT -->
<!-- date: 2010-05-18 12:31:13 -->
<!-- nick: groszek -->
<!-- nick_url: http://necro.nomicon.pl -->

<p>Te testy były przeprowadzone w trybie normalnym czy "eco"?<br />
Szkoda też że działając na baterii nie da się włączyć "turbo", ciekawe
ile zjada procesor w trybie 2 GHz…</p>

<!-- COMMENT -->
<!-- date: 2010-05-18 12:42:22 -->
<!-- nick: mina86 -->
<!-- nick_url: http://mina86.com -->

<p>Nie wiem co rozumiesz pod pojęciami "eco" i "turbo".  Tym niemniej, podczas każdego testu procesor działał w trybie "ondemand".</p>

<!-- COMMENT -->
<!-- date: 2010-05-18 12:54:46 -->
<!-- nick: groszek -->
<!-- nick_url: http://necro.nomicon.pl -->

<p>Bo w windzie można hotkeyem (fn-f10) zmienić częstotliwość procesora (800mhz dla eco, 2000mhz dla turbo - ten sam hotkey, zależnie czy działamy na baterii czy zasilaczu); eco automatycznie przyciemnia ekran… hm, możliwe że są jeszcze jakieś efekty.<br />
U mnie co prawda jest marna 3 komorowa, ale eco dosyć znacząco przedłuża czas działania (o 30 minut ;))</p>

<!-- COMMENT -->
<!-- date: 2010-05-18 13:40:38 -->
<!-- nick: mina86 -->
<!-- nick_url: http://mina86.com -->

<p>Ondemand znaczy, że procek procawał na pełnych obrotach, gdy był używany i na minimalnych, gdy nie był. Dodatkowo, w teście drugim, miałem ustawione minimalne podświetlenie matrycy.  WiFi i Bluetooth były oczywiście wyłączone.</p>

<!-- COMMENT -->
<!-- date: 2010-05-20 14:06:09 -->
<!-- nick: Remigiusz ‘lRem’ Modrzejewski -->
<!-- nick_url: http://blog.lrem.net -->

<blockquote>
  <p>Oczywiście na dwóch rdzeniach.</p>
</blockquote>

<p>Oczywiście na jednym. Chyba, że jednak nie chodzi o U100.</p>
