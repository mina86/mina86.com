<!-- subject: Komentarz to, czy może skrypt? -->
<!-- date: 2008-02-12 22:45:40 -->
<!-- tags: javascript, xhtml, mime -->
<!-- categories: Articles, Techblog -->

<p>Przenosząc się na Joggera straciłem sporo czasu na dochodzenie czemu skrypty, które zamieszczałem nie działały tak jak powinny (<abbr title="to znaczy">tzn.</abbr> nie działały w ogóle). Okazało się, że zależnie od typu <acronym title="Multipurpose Internet Mail Extensions" lang="en">MIME</acronym> strony skrypty są różnie interpretowane. A dokładniej mechanizmy <i>ochrony</i> skryptów.</p>

<p>Ze względu na przeglądarki nie rozumiejące tagu <code>script</code>
przyjęło się kod skryptu umieszczać w komentarzu. Przeglądarki
wspierające skrypty domyślały się, że to tak naprawdę kod skryptu
i jakoś sobie z tym radziły. Ku memu lekkiemu zdziwieniu odkryłem, że
Opera i <a href="https://www.mozilla.org/firefox/">Firefox</a>
przestają wykonywać kod skryptu, gdy strona jest dostarczona
jako <code>application/xhtml+xml</code>. Aby sprawę zbadać bardziej
szczegółowo stworzyłem taką oto stronę testową:</p>

<!-- EXCERPT -->

<pre>
&lt;?php
$type = isset($_GET['xml']) ? 'application/xhtml+xml' : 'text/html';
header('content-type: ' . $type . '; charset=iso-8859-2');
?&gt;
&lt;?xml version="1.0" encoding="UTF-8"?&gt;
&lt;!DOCTYPE html PUBLIC "-//W3C//DTD XHTML 1.1//EN"
          "http://www.w3.org/TR/xhtml11/DTD/xhtml11.dtd"&gt;
&lt;html xmlns="http://www.w3.org/1999/xhtml"&gt;
  &lt;head&gt;
    &lt;title&gt;Test&lt;/title&gt;
  &lt;/head&gt;
  &lt;body&gt;
    &lt;p&gt;Wysłany nagłówek Content-Type: &lt;tt&gt;&lt;?php echo($type); ?&gt;;
        charser=iso-8859-2&lt;/tt&gt;.&lt;/p&gt;

    &lt;script type="text/javascript"&gt;&lt;!--
       alert('Skrypt "chroniony" komentarzem.');
    //--&gt;&lt;/script&gt;
    &lt;script type="text/javascript"&gt;alert('"Goły" skrypt.');&lt;/script&gt;
    &lt;script type="text/javascript"&gt;&lt;![CDATA[
      alert('Skrypt "chroniony" przez CDATA.');
    ]]&gt;&lt;/script&gt;
  &lt;/body&gt;
&lt;/html&gt;</pre>
<p>Okazuje się, że wysyłając stronę jako <code>text/html</code> wykonują się dwa pierwsze, a jako <code>application/xhtml+xml</code> dwa ostatnie skrypty. Co to oznacza w praktyce? Otóż, mamy do wyboru:</p>
<ul>
<li>wysyłanie typu <code>text/html</code> i wówczas naszemu dokumentowi <acronym lang="en" title="Extensible Hypertext Markup Language">XHTML</acronym> będą towarzyszyły niepoprawne nagłówki,</li>
<li>wysłanie typu <code>application/xhtml+xml</code> i wówczas niektóre przeglądarki (np. IE) będą miały kłopoty z wyświetleniem strony,</li>
<li>zastosowanie negocjacji typu <acronym title="Multipurpose Internet Mail Extensions" lang="en">MIME</acronym> i pozostawienie <i>gołych</i> skryptów <del>powodując tym samym, że  strona przestanie się walidować (chyba, że w kodzie skryptu nie będzie używany znak mniejszości, większości ani etka)</del><ins>(update: okazuje się, że coś mi się pomyliło z tym, że walidator <acronym lang="en" title="World Wide Web Consorcium">W3C</acronym> odrzuca takie dokumenty)</ins>,</li>
<li>zastosowanie negocjacji i sprytnego mechanizmu po stronie serwera, który będzie stosował odpowiednie sekwencje otwierające i zamykające skrypt albo</li>
<li>zastosowanie negocjacji i trzymanie wszystkich skryptów w plikach, dołączanych do strony za pomocą elementu <code>script</code> z atrybutem <code>src</code>.</li>
</ul>
<p>Cóż rzec… takie uroki <acronym lang="en" title="Extensible Hypertext Markup Language">XHTML</acronym>-a.</p>

<!-- COMMENT -->
<!-- date: 2008-02-12 23:03:11 -->
<!-- nick: Michał Górny -->

<p>Jeszcze była jakaś metoda z zastosowaniem jednocześnie CDATA
i komentarza. O ile dobrze pamiętam, to chyba otwarcie i zamknięcie
komentarza się pakowało w CDATA. (;</p>

<!-- COMMENT -->
<!-- date: 2008-02-13 07:36:06 -->
<!-- nick: brtk -->
<!-- nick_url: http://sunridin.jogger.pl -->

<p>Zapomniałeś o jednym: skrypt można dołączyć w oddzielnym pliku.</p>

<p>Poza tym chyba nie ma już przeglądarek, które nie wiedzą co to &lt;script&gt;, więc te komentarze ochronne można olać.</p>

<!-- COMMENT -->
<!-- date: 2008-02-13 14:37:21 -->
<!-- nick: mina86 -->
<!-- nick_url: http://mina86.com -->

<p>O… rzeczywiście. Wydawało mi się, że walidator się burzył, a okazuje się, że nie.</p>
<p>Co do plików zewnętrznych to nie zapomniałem--ostatni punkt.</p>

<!-- COMMENT -->
<!-- date: 2008-02-13 20:55:20 -->
<!-- nick: D4rky -->
<!-- nick_url: http://nerdblog.jogger.pl -->

<p>i ostatni punkt jest jako jedyny semantyczny. inline-script jest ble i nie powinno sie go stosowac, po to bozia dala zewnetrzne pliki ;]</p>

<!-- COMMENT -->
<!-- date: 2008-02-13 20:58:15 -->
<!-- nick: mina86 -->
<!-- nick_url: http://mina86.com -->

<p>To znaczy, jeżeli chce umieścić jakiś skrypt na jednej tylko stronie i skrypt ten jest bardzo króciutki (kilka linijek, kilkaset bajtów) to mam dla niego tworzyć nowy plik i zmuszać przeglądarkę, aby bezsensownie wysyłała kolejne zapytania do serwera? Moim zdaniem po to bozia dała inline-script, żeby jest stosować tam gdzie ma to sens.</p>

<!-- COMMENT -->
<!-- date: 2008-02-13 20:59:43 -->
<!-- nick: D4rky -->
<!-- nick_url: http://nerdblog.jogger.pl -->

<p>mina86 – tak, po to masz zmuszac przegladarke, aby bezsensownie
wysylala kolejne zapytania do serwera. Tak samo powinenes CSS trzymac
w osobnym pliku i to nie ma znaczenia czy plik ma 1, 2 czy 50
KB. Rules are rules ;)</p>

<!-- COMMENT -->
<!-- date: 2008-02-13 21:04:08 -->
<!-- nick: mina86 -->
<!-- nick_url: http://mina86.com -->

<p><acronym title="Cascading Style Sheet">CSS</acronym> trzymam w osobnym pliku, gdyż jest on wspólny dla wielu stron. Gdybym tworzył pojedynczy plik <acronym title="Extensible HyperText Markup Language">XHTML</acronym> i miał do niego tworzyć style to zapisałbym je wewnątrz tego pliku zamaist bawić się w kolejne. Nie znam zasady, która nakzuje trzymanie skryptów i styli w osobnych plikach, robię tak gdy ma to sens.</p>

<!-- COMMENT -->
<!-- date: 2008-02-13 21:06:39 -->
<!-- nick: Michał Górny -->

<p>D4rky: Patrz: MTU.</p>

<!-- COMMENT -->
<!-- date: 2008-02-19 20:47:47 -->
<!-- nick: mcv -->
<!-- nick_url: http://mcv.jogger.pl -->

<p>Przeglądarki poprawnie interpretują kod, wycinając to co jest
w komentarzu XML &lt;!— … —&gt;, czyli skrypt. ;-)</p>

<p>Poprawne rozwiązanie to:<br />
&lt;script …&gt; // &lt;![CDATA[
 …<br />
// ]]&gt;&lt;/script&gt;</p>

<p>Przeglądarki nie rozumiejące XHTML-a (XML-a) zignorują tagi sekcji
CDATA, bo są one zakomentowane (a raczej zinterpretują jako kod JS,
który jest… zakomentowany). Te rozumiejące najpierw przepuszczą stronę
przez parser XML, który już zadba o to by sekcje CDATA były zrozumiane
jako tekst.</p>

<!-- COMMENT -->
<!-- date: 2009-02-26 16:31:34 -->
<!-- nick: BLACK CAT -->

<p>Zastosowanie wprowadzenia w pierwszym wpisie pisanej (pierwszej linijce kodu) strony html czy htm oznaczenia skryptu php i jego forma jest zalezna od specyfikacji <span class="caps">DTD</span>, do której się odwołujesz za pomocą &lt;<span class="caps">DOCTYPE</span> …&gt; w następnej lini kodu i do ich przeczytania odsyłam. Ogólnie jeżeli skrypt pojawia się jako załączony plik zewnętrzny to tylko strony xhtml wymagaja wpisu, którego użyłeś w przykładowej stronie testowej i dlatego jest to częściej stosowana metoda. Jeżeli wprowadzasz kod za pomocą pliku zewnętrznego, to większość przeglądarek świetnie sobie z tym poradzi bez wspomnianej pierwszej linijki – parser „przeskoczy” na obsługę php bezproblemowo. Warto pamiętać, że jeżeli chodzi o instrukcję przetwarzania kodu &lt;script&gt;&lt;/script&gt; to w przypadku php nawala na maxa i lepiej tego nie stosować. Nadmienię jedynie, że w przyszłości XHTML/<span class="caps">XML</span> całkowicie ma zostać wyłączona wspomniana tu instrukcja przetwarzania kodu &lt;script&gt; oraz jakakolwiek możliwość załączania skryptów bezpośrednio do kodu html czy htm. Więc już polecam zewnętrzne pliki i jeszcze raz odsyłam do specyfikacji.</p>

<!-- COMMENT -->
<!-- date: 2013-07-17 07:42:53 -->
<!-- nick: mina86.com -->
<!-- nick_url: http://mina86.com/p/standard-agnostic-html-code/ -->

<p>Standard-agnostic HTML code<br /><br />HTML has gone quite a long way since its inception.  This means<br />
  a lot of new features but also some small incompatibilities which<br />
  may pose issues in certain situations.  For instance, when posting<br />
  a code snippet for others to include on […]</p>
