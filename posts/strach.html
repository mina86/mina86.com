<!-- subject: Strach -->
<!-- date: 2016-09-28 22:38:23 -->
<!-- tags: fear, codeless code -->
<!-- categories: Articles, Techblog -->

<p lang=en><small>English version
    <a href=http://thecodelesscode.com/case/33>available on The
    Codeless Code</a>.</small>

<p>Niedawno przyjęty do świątyni mnich zbliżył się do mistrza.

<p>― Otrzymałem zadanie dodania kilku nowych funkcji do systemu
  obsługi zamówień Cesarskiego Szewca, ale nie jestem w stanie
  zrozumieć, jak on działa.  Logika jest rozproszona pomiędzy wiele
  aplikacji zaimplementowanych przy użyciu najróżniejszych
  technologii.  Zamiast stworzyć wspólne biblioteki, autorzy
  najzwyklej skopiowali fragmenty kodu pomiędzy różnymi miejscami,
  często wprowadzając subtelne rozbieżności.  Zadania pracujące w tle
  wyszukują i modyfikują rekordy w bazie danych bez żadnego
  udokumentowanego powodu.  Sama baza danych wydaje się spiskować
  przeciwko mnie: prosta modyfikacja jednej tabeli może wyzwolić
  kaskadę zmian w wielu innych.

<!-- EXCERPT -->

<p>― Widzę, że stoisz na rozdrożu ― odparł mędrzec w zadumie,
  dostrzegłszy frustrację zakonnika. ― Możesz wprowadzić do kodu tylko
  niezbędne modyfikacje i szybko ogłosić zwycięstwo albo rozpocząć
  żmudne zadanie refaktoryzacji całego kodu.  Którą z tych ścieżek
  wybierzesz?</p>

<img src="/d/balloon-2.png" alt="" style="
  float:right; margin: -.5em 0 0 1em;
  shape-outside: polygon(0 0, 100% 0, 100% 47%, 0 47%);
">

<p>Mnich zgiął się ze wstydu.

<p>― Nie jestem w stanie się zdecydować.  Boję się dotknąć
  czegokolwiek, gdyż moja niewiedza niechybnie przeniesie moją klęskę.

<p>― Strach jest dobrym pancerzem, ale słabym ostrzem ― przytaknął
  mistrz. ― Aby przezwyciężyć swój niepokój, musisz rozwiać swoją
  ignorancję ― wyjaśnił myśliciel, po czym przy pomocy laski otworzył
  okno i wskazał odległy las. ― Udaj się w góry, podążając przez trzy
  dni Drogą Białych Pokrzyw, aż napotkasz pustelnię wzniesioną nad
  urwiskiem.  Mieszka tam uczony brat, który przetrzymuje kopie
  dokumentacji naszego użytkownika.  On wytłumaczy ci architekturę
  systemu.</p>

<p>Zakonnik zrobił, co mu kazano i trzeciego dnia o zachodzie słońca
  dotarł do pustelni, która nie przypominała żadnego budynku, który
  kiedykolwiek widział.

<p>Pierwotnie musiała to być solidna kamienna konstrukcja wzniesiona
  na skraju urwiska, ale teraz trzy nowe skrzydła z nieociosanych
  sosnowych desek i z dachem z kory wybijały się daleko poza kraniec
  przepaści.  Kilkadziesiąt pomieszczeń łączyły ścieżki, kładki
  i schody.  Wszystko utrzymywało się w całości na długich szczudłach
  wspieranych przez wychodnie skalne ledwo widoczne w dole urwiska.

<p>Przymocowane do konstrukcji były bambusowe przybudówki rozciągające
  się jeszcze dalej w pustkę.  Rampy i drabiny wyłaniały się z ich
  spodów, prowadząc do kolejnych pomieszczeń zawieszonych na sznurach
  i wykonanych głównie z trzciny i słomy.  Całość była związana linami
  z konopi, przymocowanymi do parapetów i wiatrowskazów jak gdyby
  olbrzymi pijany pająk złapał dziesiątki hat w swoją sieć.  Struktura
  chwiała się nawet na delikatnym wietrze, wydając przy tym
  niepokojące skrzypienie.</p>

<p>Mnich stał przez chwilę w oszołomieniu, ale po chwili ochłonął
  i uderzył w gong.

<p>Pustelnik wynurzył się z najdalszego pokoju.  Wspinał się po linach
  i zjeżdżał po dachach, aż wreszcie zniknął pod bambusową klapą, aby
  ostatecznie ukazać się w drzwiach chaty.

<p>― Jakie nowiny przynosisz do mnie ze świątyni? ― spytał starzec. ―
  Czy w końcu zostałem wezwany do domu?</p>

<img src="/d/balloon-3.png" alt="" style="
  float:right; margin: -.5em 5em 0 1em;
  shape-outside: polygon(0 0, 100% 0, 100% 55%, 0 55%);
">

<p>Zakonnik potrząsnął głową na znak, że nie ma takiej wiadomości do
  przekazania.

<p>Pustelnik westchnął i zawiesił głowę.

<p>― Jakim nieszczęśliwy! Do czasu, gdy otrzymam takie słowo, moim
  zadaniem jest rozwijać tę pustelnię dalej poza granice urwiska, aby
  móc przechowywać rosnącą kolekcję świątynnych plików tymczasowych.
  Robię to od lat, wiernie i bezkrytycznie, wierząc, że pewnego dnia
  zdobędę przychylność mistrza i przyzwolenie na powrót z wygnania.
  Jednak muszę przyznać, że moja praca staje się coraz trudniejsze
  z każdą mijającą porą roku.  Zimą śnieg ciąży na dachach, aż
  bambusowe szczudła zaczynają się wyginać, a latem muszę odganiać
  sroki, aby moje słomiane ściany nie stały się częścią czyjegoś
  gniazda.  Nawiasem mówiąc, nie masz, mam nadzieję, żadnych alergii?
  Pyłek? Ambrozja? Kiedyś widziałem siedem pokoi, które rozpadły się
  i spadły w otchłań urwiska w odpowiedzi na energicznym kichnięcie…</p>

<p>― Ależ to szaleństwo! ― wzburzył się mnich. ― Teraz gdy już wiesz,
  ile dokładnie pomieszczeń jest potrzebnych, czy nie możesz zburzyć
  tej potworności i zacząć od nowa?

<p>― Co za bzdury.  Tylko pomyśl, ile czasu takie przedsięwzięcie może
  zająć i jak niezadowolonym może to sprawić mojego mistrza.  W jaki
  sposób przyjdzie mi uzasadnić usunięcie magazynu, zamiast je
  dodawać?  Moje banicja może zostać przedłużona o kolejną dekadę! ―
  Pustelnik potrząsnął głową, po czym, uspokoiwszy się, kontynuował. ―
  O wiele bezpieczniej jest zrobić dokładnie to, co zostało mi
  nakazane.  Rozumiem tę pustelnię całkiem dobrze, jej silne i słabe
  punkty.  Dopóki będę stąpać z rozwagą i unikać pieprzu, szanse na
  moją zgubę w długim upadku są stosunkowo niewielkie.

<p style="margin-bottom: 0">Konstrukcja zaskrzypiała na wietrze jakby
w odpowiedzi.

<p style="margin: 0 30%; text-align: right"
   ><img src="/d/balloon-5.png" alt="" width=21 height=61>

<p style="margin: -35px 0 0">― Ale dość o moim
  losie.  Jeżeli nie zostałeś tu wysłany, aby przywołać mnie do domu,
  to niechybnie potrzebujesz mojej pomocy w zrozumieniu systemu
  obsługi zamówień Cesarskiego Szewca.  Wielu przyszło tu w tym
  właśnie celu, gdyż to ja jestem jego autorem.

<p style="margin: .1em 10%"><img src="/d/birds.png" alt="" width=58 height=29>

<p style="margin-top: 0">Mnich tylko skłonił się i odszedł z powrotem
  w dół drogi, gdyż już otrzymała obiecane oświecenie od
  pustelnika.</p>

<figure style="text-align:left"><img src="/d/hermitage.png" alt=""></figure>

<p><small><a href=http://thecodelesscode.com/case/33>Tekst
    oryginału</a> oraz ilustracje © QI, tłumaczenie © Michał „mina86”
    Nazarewicz.<br>Dostępne na
    zasadach <a href="http://creativecommons.org/licenses/by-nc/3.0/">Creative
    Commons Attribution-NonCommercial 3.0 Unported License</a>.</small>
