<!-- subject: Systemy Operacyjne -->
<!-- date: 2008-06-16 13:49:34 -->
<!-- tags: systemy operacyjne, synchronizacja, procesy, wątki, semafory, unix -->
<!-- categories: Articles, Techblog, WEiTI -->

<p>Coś z&#160;serii &#8222;ja już zaliczyłem na 5.0, a&#160;może komuś
  się przyda&#8221;, czyli przygotowany przeze mnie plik
  z&#160;odpowiedziami na pytania przygotowawcze do egzaminu
  z&#160;przedmiotu Systemy operacyjne.  Zapewne największa wartość
  mają one dla studentów Elektroniki Politechniki Warszawskiej,
  niemniej jednak może ktoś się tym zainteresuje.</p>

<!-- EXCERPT -->

<h3>Definicje podstawowe i&#160;<em>obowiązkowe</em></h3>

<dl>
  <dt>System operacyjny</dt>
  <dd>
    <p>Zbiór programów i&#160;procedur spełniających dwie podstawowe
      funkcje:</p>
    <ul class="inline">
      <li>zarządzanie zasobami systemu komputerowego,</li>
      <li>tworzenie maszyny wirtualnej.</li>
    </ul>
    <p>Zasobami systemu komputerowego są:</p>
    <ul class="inline">
      <li>zasoby sprzętowe:
        <ul>
          <li>czas procesora,</li>
          <li>pamięć operacyjna,</li>
          <li>urządzenia zewnętrzne,</li>
          <li>inne komputery powiązane przez sieć itp;</li>
        </ul>
      </li>
      <li>zasoby programowe:
         <ul>
          <li>pliki,</li>
          <li>bufory,</li>
          <li>semafory,</li>
          <li>tablice systemowe itp.</li>
        </ul>
      </li>
    </ul>
    <p>Zarządzanie zasobem polega na:</p>
    <ul class="inline">
      <li>śledzeniu,</li>
      <li>przydzielaniu,</li>
      <li>odzyskiwaniu.</li>
    </ul>
  </dd>

  <dt>Proces</dt>
  <dd>Wykonujący się program wraz z&#160;jego środowiskiem
    obliczeniowym.</dd>

  <dt>Powłoka</dt>
  <dd>Interpreter poleceń uruchamiany standardowo po otwarciu sesji
    użytkownika.</dd>

  <dt>Sekcja krytyczna</dt>
  <dd>Fragment programu, w&#160;którym występują instrukcje dostępu do
    zasobów dzielonych.  Instrukcje tworzące sekcję krytyczną muszą
    być poprzedzone i&#160;zakończone operacjami realizującymi
    wzajemne wykluczanie.</dd>

  <dt>Semafor</dt>
  <dd>Obiekt inicjowany nieujemną liczbą całkowitą, na której
    zdefiniowane są dwie niepodzielne operacje <tt>up(sem) { ++sem;
    }</tt> i&#160;<tt>down(sem) { while (!sem); --sem; }</tt>.</dd>

  <dt>Pamięć wirtualna</dt>
  <dd>System pamięci złożony z&#160;co najmniej dwóch rodzajów
    pamięci: małej i&#160;szybkiej (np. pamięci operacyjnej) oraz
    dużej, lecz wolnej (np. pamięci pomocniczej), a&#160;także
    z dodatkowego sprzętu i&#160;oprogramowania umożliwiającego
    automatyczne przenoszenie fragmentów pamięci z&#160;jednego rodzaju
    pamięci do drugiego.</dd>
  <dd>To co jest na slajdach to jakiś bezsens.  A&#160;jak mam
    bezdyskowy router postawiony na Linuksie to co, nie ma tam pamięci
    wirtualnej?  Tak naprawdę w&#160;pamięci wirtualnej chodzi
    o&#160;to, iż proces operuje na liniowej przestrzeni wirtualnej
    przestrzeni adresowej, która nie musi odpowiadać liniowej
    przestrzeni w&#160;pamięci fizycznej.  Dodatkowo, jakieś obszary
    pamięci mogą być niedostępne w&#160;pamięci fizycznej, a&#160;na
    dysku czy innym pomocniczym medium (słyszałem, że pod Linuksem
    udało się korzystać z&#160;pamięci karty graficznej jako
    swapu).</dd>
</dl>


<h3>Programowanie w języku powłoki</h3>

<dl>
  <dt>Prawa dostępu do plików, bity SUID, SGID.</dt>

  <dd><tt>rwxrwxrwx</tt>&#8211;po trzy bity na właściciela, grupę
    i&#160;&#8222;innych&#8221; (w&#160;tej kolejności patrząc od
    najbardziej znaczących bitów).  Bity dla właściciela określają
    jakie prawa ma właściciel pliku; bity dla grupy określają jakie
    prawa mają użytkownicy wchodzący w skład grupy, do której należy
    grupa, za wyjątkiem właściciela; bity dla "innych" określają jakie
    prawa mają pozostali użytkownicy.</dd>

  <dd>Patrząc od bitów najbardziej znaczących rzeczone bity określają:
    <ul class="inline">
      <li><tt>r</tt>&#8211;prawo do odczytu (w&#160;kontekście katalogu
        odczytu listy plików),</li>
      <li><tt>w</tt>&#8211;prawo do zapisu (w&#160;kontekście katalogu
        do tworzenia lub usuwania plików) i</li>
      <li><tt>x</tt>&#8211;prawo do wykonywania
        (a&#160;w&#160;kontekście katalogu do zmiany katalogu
        bieżącego na dany katalog).</li>
    </ul>
    Aby móc dobrać się do jakiegokolwiek pliku lub katalogu trzeba
    mieć prawo wykonywania do katalogu, w&#160;którym ten plik/katalog
    się znajduje (i&#160;oczywiście działa to rekurencyjnie).</dd>

  <dd>SUID i&#160;SGID określane są dla plików wykonywalnych
    i&#160;jeżeli są ustawione to w momencie uruchamiania programu
    odpowiednio UID lub GID użytkownika ustawiany jest na taki jaki
    jest odpowiednio właściciel lub grupa pliku.  Uwaga! Jeżeli bity
    te zostaną ustawione do pliku ze skryptem skrypt nie zostanie
    uruchomiony z&#160;prawami właściciela.  Wynika to z&#160;faktu,
    że tak naprawdę to nie skrypt jest uruchamiany,
    a&#160;interpreter.  Na wyjściu polecenia <tt>ls</tt> bity SUID
    i SGID widoczne są jako <tt>s</tt>&#160;zamiast
    <tt>x&#160;</tt>w&#160;prawach użytkownika bądź grupy.</dd>

  <dd>Jest jeszcze <i>sticky bit</i> (polecenie <tt>ls</tt> wyświetla to jako
    <tt>t</tt>&#160;zamiast <tt>x</tt>&#160;w&#160;uprawnieniach dla
    &#8222;innych&#8221;), który dla katalogu określa, że pliki
    w&#160;jego wnętrzu mogą być kasowane lub może być im zmieniana
    nazwa jedynie przez właściciela danego pliku, katalogu lub super
    użytkownika.  Przydatne w katalogach typu <tt>/tmp</tt>.</dd>


  <dt>Główne zmienne powłoki.</dt>
  <dd>
    <ul>
      <li><tt>0</tt>&#8211;komenda uruchamiająca skrypt.</li>
      <li><tt>#</tt>&#8211;liczba argumentów programu lub funkcji.</li>
      <li><tt>1</tt>..<tt>9</tt>&#8211;argumenty skryptu lub funkcji.</li>
      <li><tt>*</tt>&#8211;wszystkie argumenty skryptu/funkcji
        rozwinięte do pojedynczego ciągu znaków.</li>
      <li><tt>@</tt>&#8211;wszystkie argumenty skryptu/funkcji
        rozwinięte do wielu ciągów znaków.  <b>Uwaga na użycie
        cudzysłowów</b>!  Bez nich, <tt>$@</tt> to to samo
        co <tt>$*</tt>.</li>
      <li><tt>$</tt>&#8211;PID procesu.</li>
      <li><tt>?</tt>&#8211;kod wyjścia ostatnio zakończonego polecenia.</li>
      <li><tt>!</tt>&#8211;PID ostatnio wykonanego procesu w tle.</li>
      <li><tt>IFS</tt>&#8211;internal fields separator; określa jakie
        znaki mogą separować słowa.</li>
      <li><tt>HOME</tt>&#8211;katalog domowy.</li>
      <li><tt>SHELL</tt>&#8211;polecenie wywołujące powłokę.</li>
      <li><tt>PATH</tt>&#8211;lista katalogów oddzielonych
        dwukropkiem, w których wyszukuje się pliki wykonywalne.</li>
      <li><tt>PS1</tt>&#8211;znak zachęty powłoki, gdy wpisujemy
        komendy.</li>
      <li><tt>PS2</tt>&#8211;znak zachęty, gdy kontynuujemy
        komendę.</li>
      <li><tt>TERM</tt>&#8211;rodzaj terminala.</li>
      <li><tt>MAIL</tt>&#8211;skrzynka pocztowa, nie musi być wcale
        ustawione.</li>
    </ul>
  </dd>

  <dt>Polecenie powłoki <tt>read</tt>.</dt>
  <dd>Czyta linię ze standardowego wejścia dzieli ją
    na <var>n</var>&#160;słów zgodnie z&#160;wartością
    zmiennej <tt>IFS</tt>, gdzie <var>n</var>&#160;to liczba
    argumentów i&#160;zapisuje te słowa do zmiennych podanych jako
    argumenty.  Ostatnie słowo może de facto nie być pojedynczym
    słowem.</dd>

  <dt>Polecenie powłoki <tt>set</tt>.</dt>
  <dd>Ustawia argumenty wywołania programu/funkcji, do których
    odwołujemy się przy pomocy <tt>$&lt;cyferka&gt;</tt>.  Dzięki temu
    poleceniu można robić zmienne lokalne w&#160;funkcjach, ale nie
    tylko.  W&#160;ogóle jest to fajowe polecenie. :P Ponadto, można
    ustawiać różne opcje jeżeli argumenty zaczynają się od myślnika.
    Jeżeli nie chcemy ustawiać opcji należy jeszcze dodać <tt>--</tt>
    coby polecenie nie próbowało interpretować tego co podajemy jako
    argumenty.</dd>

  <dt>Polecenie powłoki <tt>export</tt>.</dt>
  <dd>Powoduje, że zmienna/e którą/e podamy jako argument/y zostanie
    &#8222;wyeksportowana&#8221; i&#160;będzie dostępna
    w&#160;wywoływanych poleceniach jako zmienna środowiskowa.
    Zmienne, które były zmiennymi środowiskowymi w&#160;momencie
    włączenia skryptu nadal takimi pozostają (przykładami są <tt>HOME</tt>,
    <tt>PATH</tt> itp.).</dd>

  <dt>Pętle <tt>for</tt>/<tt>while</tt>/<tt>do</tt>
    w&#160;programowaniu powłoki.</dt>
  <dd><tt>for &lt;zmienna&gt; in &lt;lista-słów&gt;; do
      &lt;polecenie&gt;; done</tt> wykonuje to co jest wewnątrz dla
    każdego słowa podanego w&#160;liście słów tak, że przy każdym
    przebiegu pętli podana zmienna ma wartość kolejnego słowa.</dd>
  <dd><tt>for &lt;zmienna&gt;; do &lt;polecenie&gt;; done</tt> tak jak
    powyżej, gdy za listę słów poda się <tt>"$@"</tt>.</dd>
  <dd><tt>while &lt;warunek&gt;; do &lt;polecenie&gt;; done</tt>
    wykonuje polecenie tak długo jak warunek zwraca kod błędu 0.</dd>
  <dd><tt>while :; do &lt;polecenie&gt;; done</tt> taka miła pętla
    nieskończona.</dd>

  <dt>Metaznaki powłoki.</dt>
  <dd>Zapewne chodzi o znaki <tt>*</tt>, <tt>?</tt>, <tt>[</tt>
    oraz <tt>\</tt>.  Mają one znaczenie przy interpretowaniu poleceń,
    gdyż są rozwijane w&#160;nazwę pliku lub nazwy plików.  Gwiazdka
    pasuje do dowolnego ciągu znaków (łącznie z&#160;pustym), znak
    zapytania pasuje do dokładnie jednego znaku (ani gwiazdka ani znak
    zapytania nie powodują rozwinięcia nazw zaczynających się od
    kroki), otwierający nawias kwadratowy rozpoczyna grupę, która
    pasuje do jednego z&#160;podanych w&#160;niej znaków
    (np. <tt>[a-z]</tt>, <tt>[abc]</tt>, <tt>[a-z123]</tt>) lub pasuje
    do znaków, w&#160;niej nie podanych jeżeli opis grupy zaczyna się
    od wykrzyknika (tak, wykrzyknika, to że Twój bash akceptuje
    znak <tt>^</tt> nie ma tu nic do rzeczy)
    (np. <tt>[!a-z]</tt>, <tt>[!abc]</tt>, <tt>[!a-z123]</tt>).
    Backslash powoduje, że dany znak traci swoje
    &#8222;magiczne&#8221; znaczenie.</dd>

  <dt>Odczyt pliku <tt>/etc/passwd</tt>
  z wykorzystaniem <tt>read</tt>/<tt>set</tt>/<tt>IFS</tt>.</dt>
  <dd><pre>while IFS=: read nick:pass:uid:gid:info:home:shell; do
    echo "User $nick ($uid/$gid); home directory: $home; shell: $shell"
done &lt;/etc/passwd</pre></dd>

  <dt>Wykorzystanie polecenia <tt>expr</tt> do operacji arytmetycznych
    na zmiennych.</dt>
  <dd><tt>i=`expr $i + 1`</tt>, <tt>i=`expr $i - 1`</tt>,
    <tt>i=`expr $a \* $b`</tt>.</dd>

  <dt>Opisz rezultat wykonania poleceń i grup poleceń:</dt>
  <dd><tt>x &gt;/dev/null 2&gt;&amp;1</tt>&#8211;stdout i stderr
    przekierowane do tego samego <tt>/dev/null</tt>, tzn. jest jeden
    zduplikowany deskryptor pliku.</dd>
  <dd><tt>x 2&gt;&amp;1 1&gt;/dev/null</tt>&#8211;stderr przekierowane
    do stdout, a <b>potem</b> stdout przekierowane
    do <tt>/dev/null</tt>.</dd>
  <dd><tt>x 2&gt;/dev/nul 1&gt;/dev/null</tt>&#8211;stderr
    przekierowane do pliku <tt>nul</tt> w&#160;katalogu <tt>dev</tt>,
    a&#160;stdout do <tt>/dev/null</tt>.</dd>
  <dd><tt>x &lt; y &gt; z</tt>&#8211;stdin czytane
    z&#160;pliku <tt>y</tt>, stdout pisane do pliku <tt>z</tt>.</dd>
  <dd><tt>x &amp; y ; z</tt>&#8211;<tt>x</tt>&#160;zostanie odpalone
    w tle i zaraz po tym <tt>y</tt>.  <tt>z</tt> zostanie uruchomione,
    gdy działanie zakończy <tt>y</tt>.</dd>
  <dd><tt>x || y</tt>&#8211;<tt>y</tt>&#160;wykonane
    jeżeli <tt>x</tt>&#160;zwróci status różny od 0.</dd>
  <dd><tt>find / foo.x 2&gt;&amp;1 1&gt;/dev/null</tt>&#8211;przeszuka
    cały dysk, a&#160;następnie jeszcze katalog/plik <tt>foo.x</tt>
    w&#160;bieżącym katalogu.  Komunikaty błędów wypisane do stdout
    a wszystko inne wyrzucone do <tt>/dev/null</tt>.</dd>
  <dd><tt>find / foo.x &gt;/dev/null 2&gt;&amp;1</tt>&#8211;przeszuka
    cały dysk, a&#160;następnie jeszcze katalog/plik <tt>foo.x</tt>
    w&#160;bieżącym katalogu.  Standardowe wyjście oraz komunikaty
    błędów rzucone do <tt>/dev/null</tt>.</dd>


  <dt>Opisz precyzyjnie działanie poniższych komend:</dt>
  <dd><tt>x &gt; y</tt>&#8211;tworzony bądź zeruje jest
    plik <tt>y</tt> do którego przekierowane jest standardowe wyjście
    polecenia <tt>x</tt>.</dd>
  <dd><tt>x | y</tt>&#8211;tworzony jest potok, do którego pisze
    polecenie <tt>x</tt>, a&#160;czyta polecenie <tt>y</tt>.
    Tzn. standardowe wyjście x&#160; jest przekierowane do potoku,
    który jest przekierowany jako standardowe wejście polecenia
    y.</dd>
  <dd><tt>x &lt; y</tt>&#8211;otwierany jest plik <tt>y</tt>
    i&#160;jego zawartość jest wczytywana jako standardowe wejście
    polecenia <tt>x</tt>.</dd>
  <dd><tt>cat y | x</tt>&#8211;efekt taki sam jak powyżej, tyle że
    zrealizowane to jest przez potok opisany dwa punkty wyżej.</dd>
  <dd><tt>x &amp; y</tt>&#8211;<tt>x</tt> uruchamiany jest w&#160;tle
    i&#160;zaraz po uruchomieniu nim (nie musi się on kończyć)
    uruchamiany jest <tt>y</tt>.</dd>
  <dd><tt>x &amp;&amp; y</tt>&#8211;uruchamiany jest <tt>x</tt>
    i&#160;jeżeli zwraca status 0 to uruchamiany jest <tt>y</tt>.</dd>
  <dd><tt>x || y</tt>&#8211;jak wyżej, tylko <tt>y</tt> uruchamiany
    jest, gdy <tt>x</tt> zwraca status różny od 0.</dd>
  <dd><tt>x ; y &amp;</tt>&#8211;uruchamiany jest <tt>x</tt>,
    a&#160;gdy się skończy uruchamiany jest <tt>y</tt> w&#160;tle.</dd>
  <dd><tt>cat x &gt; y &lt;</tt>&#8211;błąd składni?  Bez
    tego <tt>&lt;</tt> na końcu to polecenie <tt>cat</tt> wczytuje
    zawartość pliku <tt>x</tt> i&#160;wypisuje je na standardowe
    wyjście, które przekierowane jest do utworzonego lub zerowanego
    pliku <tt>y</tt>.</dd>
</dl>

<h3>Procesy i wątki:</h3>
<dl>
  <dt>Współbieżność</dt>
  <dd>procesy nie muszą wykonywać się jeden po drugim.</dd>

  <dt>Równoległość</dt>
  <dd>procesy wykonują się jednocześnie.</dd>

  <dt>Rozproszoność</dt>
  <dd>procesy wykonują się no różnych maszynach.</dd>

  <dt>Porównanie procesów i wątków.</dt>
  <dd>Procesy mają osobną przestrzeń adresową, wątki nie.  Procesy są
    generalnie cięższe od wątków i&#160;przełączanie pomiędzy
    procesami trwa dłużej niż pomiędzy wątkami.</dd>

  <dt>Porównanie wątków poziomu jądra i&#160;wątków poziomu
    użytkownika.</dt>
  <dd>Jądro nie wie o&#160;istnieniu wątków poziomu użytkownika toteż,
    na maszynie 1024 procesorowej i&#160;tak będzie wykonywał się
    jeden wątek użytkownika, tymczasem wątki poziomu jądra mogą być
    szeregowane przez jądro i&#160;wówczas wiele wątków tego samego
    procesu może wykonywać się jednocześnie na kilku procesorach.</dd>

  <dt>Architektura wielowątkowa w&#160;systemie Solaris.</dt>
  <dd>Procesy.</dd>
  <dd>Wątki użytkownika&#8211;implementowane bibliotecznie
    nierozróżnialne przez jądro.</dd>
  <dd>LWP (procesy lekkie)&#8211;rozróżniane przez jądro mogą
    obsługiwać dowolną liczbę wątków poziomu użytkownika.</dd>
  <dd>Wątki jądra--podstawowy elementy szeregowanie rozmieszczane na
    procesorach.</dd>
</dl>


<h3>Wzajemne wykluczanie i synchronizacja.</h3>

<dl>
  <dt>Wyścig i warunki wyścigu.</dt>
  <dd>sytuacja, w&#160;której co najmniej dwa procesy wykonują
    operację na zasobach dzielonych, a&#160;ostateczny wynik zależy od
    momentu realizacji.</dd>

  <dt>Warunki konieczne implementacji sekcji krytycznej.</dt>
  <dd>
    <ol>
      <li>wewnątrz jeden proces,</li>
      <li>proces poza SK nie może blokować innego procesu pragnącego wejść do
        SK,</li>
      <li>każdy proces oczekujący na wejście powinien się
        doczekać.</li>
    </ol>
  </dd>

  <dt>Idea wykorzystania instrukcji Test&amp;SetLock (TSL) do realizacji
    semafora binarnego.</dt>
  <dd><pre>register r = 1;
do {
  TSL(r, semaphore)
} while (r);</pre></dd>
  <dd>Albo jak ktoś woli pseudo-assembler:
    <pre>                mov     reg, 1
loop_here:      tsl     reg, [semaphore]
                jne     reg, 0, loop_here</pre></dd>
  <dd>Albo jak ktoś woli ix86 (w notacji AT&amp;T):
    <pre>                 mov    eax, 1
loop_here:       xchg   eax, [semaphore]
                 or     eax, eax
                 jnz    loop_here</pre></dd>

  <dt>Algorytm i opis idei poprawnego rozwiązania problemu pięciu
    filozofów.</dt>

  <dd><pre>#define N 5
enum State { THINKING, HUNGRY, EATING } states[N] = { THINKING /* ... * };
semaphore sem[N] = { 0 /* ... * };
semaphore mutex = 1;

#define LEFT(n) (((n) + N - 1) % N)
#define RIGHT(n) (((n) + 1) % N)

void philosopher(int n);
void take_forks(int n);
void put_forks(int n);
void test(int n);

void philosopher(int n) {
  for(;;){
    think();
    take_forks(n);
    eat();
    put_forks(n);
  }
}

void take_forks(int n) {
  down(mutex);
  state[n] = HUNGRY;    /* MUST BE BEFORE TEST BELOW */
  test(n);
  up(mutex);
  down(sem[n]);
}

void put_forks(int n) {
  down(mutex);
  state[n] = THINKING;  /* MUST BE BEFORE TESTS BELOW */
  test(LEFT(n));
  test(RIGHT(n));
  up(mutex);
}

void test(int n) {
  if (state[n] == HUNGRY &amp;&amp;
      state[LEFT(n)] != EATING &amp;&amp;
      state[RIGHT(n)] != EATING) {
    state[n] = EATING;
    up(sem[n]);
  }
}</pre></dd>

  <dd>Idea jest taka, że filozof może być w&#160;jednym z&#160;trzech
    stanów: Myślący, Głodny lub Jedzący.  I&#160;teraz
    w&#160;momencie, gdy filozof staje się głodny to zmienia swój stan
    na odpowiedni i&#160;sprawdza, czy jego sąsiedzi nie jedzą (jeżeli
    nie to znaczy, że oba widelce ma wolne) i&#160;wówczas zmienia
    swój stan na Jedzący i&#160;podnosi sam dla siebie semafor.
    Semafor ten następnie opuszcza co powoduje albo natychmiastowe
    przejście dalej (bo sam sobie go podniósł) albo czekanie, aż obaj
    sąsiedzi nie będą jeść.  Teraz, gdy filozof przestaje jeść to
    zmienia swój stan na Myślący i&#160;sprawdza czy przez przypadek
    jeden z&#160;jego sąsiadów nie może zacząć jeść i&#160;jeżeli może
    to zmienia jego stan na Jedzący i&#160;podnosi dla niego semafor
    (na którym zapewne ten filozof sobie smacznie śpi).</dd>
</dl>


<h3>Przykładowe zadania projektowe</h3>
<dl>
  <dt>Skrypt, który przyjmuje jako argument id użytkownika
    i&#160;wypisuje na stdin nazwę użytkownika,</dt>
  <dd><pre>#! /bin/sh
while IFS=: read nick pass uid other; do
    if [ X"$1" = X"$uid" ]; then
        echo "$nick"
        exit 0
    fi
done
exit 1</pre></dd>

  <dt>Skrypt zamieniający w&#160;nazwach wszystkich plików z&#160;bieżącego
    katalogu litery z&#160;dużych na małe.</dt>
  <dd><pre>#! /bin/sh
for i in *; do
    n=`printf '%s\n' "$i" | tr '[A-Z]' '[a-z]'`
    if [ X"$i" != X"$n" ]; then
        mv -f -- "$i" "$n"
    fi
done</pre></dd>

  <dt> Skrypt wypisujący przyjęte argumenty w&#160;odwrotnej
    kolejności.</dt>
  <dd><pre>#! /bin/sh
OUTPUT=$1
while [ $# -gt 1 ]; do
    shift
    OUTPUT="$1 $OUTPUT"
done
printf '%s\n' "$OUTPUT"</pre></dd>


  <dt>Algorytm czytelników i&#160;pisarzy preferujący
   pisarzy&#8211;podać algorytm, opisać synchronizację, wyjaśnić
   przeznaczenie poszczególnych zmiennych.</dt>
  <dd><pre>monitor {
    unsigned rc = 0, wc = 0;
    bool occupied_by_writer = false;
    cond rc_zero, wc_zero, available;

    reader_enter() {
        while (wc) wait(wc_zero);
        ++rc;
    }
    reader_exit() { if (!--rc) notify(rc_zero); }

    writer_enter() {
        ++wc;
        while (rc) wait(rc_zero);
        while (occupied_by_writer) wait(available);
        occupied_by_writer = true;
    }
    writer_exit() {
       occupied_by_writer = false;
        if (!--wc) notify(wc_zero);
        notigy(available);
    }
};</pre></dd>

  <dd>Implementacja monitora oraz funkcji <tt>wait</tt>
    i&#160;<tt>notify</tt> jest oczywista, konkretnie dla monitora
    dajemy jeden semafor mutex inicjowany jedynką i&#160;przy wejściu
    do funkcji robimy na nim <tt>down</tt>, a&#160;przy
    wyjściu <tt>up</tt>.  Zmienne warunkowe natomiast to struktura
    składająca się z&#160;licznika count zainicjowanego zerem i&#160;semafora
    <tt>semaphore</tt>, wówczas funkcje <tt>wait</tt>
    i&#160;<tt>notify</tt> wyglądają następująco:</dd>

  <dd><pre>wait(cond condition) {
    ++condition.count;
    up(mutex);
    down(condition.semapore);
    down(mutex);
}

notify(cond condition) {
    if (condition.count) {
        --condition.count;
        up(condition.semaphore);
    }
}</pre></dd>


  <dt>Napisać algorytm z&#160;wykorzystaniem do synchronizacji
    semaforów z&#160;dostępnymi operacjami semaforowymi na jednym
    semaforze (a&#160;więc nie wolno korzystać z&#160;atomowych
    operacji wielosemaforowych) modelujący pracę statków
    w następującej sytuacji:</dt>
  <dt>Z portu A do portu B cztery statki przewożą towar cyklicznie
    pływając tam i&#160;z&#160;powrotem.  Po drodze między A i&#160;B
    jest jedna śluza, przez śluzę mogą jednocześnie przepływać co
    najwyżej dwa statki (w&#160;tym samym bądź różnych kierunkach).
    Ponadto, aby przepłynąć śluzę, statek musi być ciągnięty przez
    (musi mieć przydzielony) holownik.  Holowniki są dwa
    i&#160;czekają na statki przy śluzie, na początku od strony portu
    A, od której to statki rozpoczną swoje pierwsze przepłynięcie
    przez śluzę.  Holowniki po przepłynięciu śluzy pozostają na
    drugiej stronie, nie wracają bez obciążenia.  Aby holownik mógł
    przeprowadzić statek przez śluzę, holownik musi znajdować się po
    tej samej stronie śluzy co dopływający statek.  Inaczej statek
    musi czekać (proces ma zasnąć), aż inny statek płynący
    z&#160;przeciwka przejdzie przez śluzę, a&#160;przy okazji na
    właściwą stronę przemieści się jeden z&#160;holowników.</dt>
  <dd><pre>sem liczba_holownikow[2] = { 2, 0 };
int strona_holownika[2] = { 0, 0 };
sem mutex = 1;

void statek() {
    int strona = 0;
    for(;;){
        int holowik;

        rob_cos_po_stronie(strona);
        plyn_do_sluzy_od_strony(strona);

        down(liczba_holownikow[strona]);
        down(mutex);
        holownik = strona_holownika[1] == strona;
        strona_holownika[holownik] = -1;
        up(mutex);

        plyn_na_druga_strone_z_holownikiem(strona, holownik);
        strona = 1 - strona;

        down(mutex);
        /* Operacja przypisania pojedynczej zmiennej calkowitej jest
           co prawda atomowa, ale nie mamy pewnosci czy na pewno tak
           jest wiec lepiej dac mutex. */
        strona_holownika[holownik] = strona;
        up(mutex);
        up(liczba_holownikow[strona]);

        plyn_do_portu_po_stronie(strona);
    }
}</pre></dd>

  <dd>Gdyby było osiem to nic się nie stanie.  Będzie to dzialać nawet dla
    42 statków.  Za to gdyby było więcej holowników to trzeba by użyć pętli
    przy wybieraniu holownika.</dd>
</dl>


<h3>Zarządzanie pamięcią</h3>
<dl>
  <dt>Metody przydziału pamięci</dt>
  <dd>
    <ul>
      <li>brak podziału&#8211;wolna przestrzeń adresowa w&#160;danej
        chwili przydzielana jednemu procesowi użytkowemu.
        Wieloprogramowanie można realizować przez wymiatanie
        (ang. swapping),</li>
      <li>podział pamięci&#8211;wolna przestrzeń adresowa podzielona na części
        przydzielane pojedynczym procesom użytkowym,</li>
      <li>wykorzystanie pamięci wirtualnej&#8211;istnieje jedna lub
        wiele wirtualnych przestrzeni adresowych przydzielanych
        procesom użytkowym, a&#160;mających w&#160;niewielkim stopniu
        pokrycie w&#160;pamięci operacyjnej.</li>
    </ul>
  </dd>

  <dt>Rodzaje fragmentacji, występowanie, metody
    przeciwdziałania.</dt>
  <dd>
    <ul>
      <li>wewnętrzna&#8211;zjawisko tworzenia niewykorzystywalnych,
        choć przydzielonych w&#160;ramach pewnej struktury (partycja,
        ramka), obszarów pamięci,</li>
      <li>zewnętrzna&#8211;zjawisko tworzenia niewykorzystywalnych,
        nieprzydzielonych obszarów pamięci, zazwyczaj spowodowane
        niedoskonałością działania organizacji alokacji pamięci
        procesom użytkowym.</li>
    </ul>
  </dd>
  <dd>Zapobiegać można poprzez:
    <ul class="inline">
      <li>zwalnianie i&#160;scalanie,</li>
      <li>zagęszczanie i&#160;relokację oraz</li>
      <li>mechanizm stronicowania.</li>
    </ul>
  </dd>

  <dt>Stronicowanie i segmentacja.</dt>

  <dd>Stronicowanie polega na podzieleniu pamięci wirtualnej procesu
    na strony o&#160;zadanej wielkości i&#160;przechowywanie
    fizycznych adresów początków tych stron w&#160;tablicy, w&#160;ten
    sposób, że jeżeli proces odwołuje się do eNtego bajtu Ktej strony
    w&#160;pamięci wirtualnej to na podstawie tablicy translacji
    adresów tworzony jest adres fizyczny begin_page[K] + N.</dd>
  <dd>Segmentacja polega na tym, iż tworzonych jest wiele przestrzeni
    adresowych, z&#160;których każda zaczyna się pod innym adresem
    w&#160;pamięci fizycznej (jeżeli stronicowanie nie występuje) lub
    wirtualnej (jeżeli stronicowanie występuje).  Zasadniczo, jeżeli
    proces odwołuje się do eNtego bajtu Ktego segmentu to na podstawie
    deskryptora tego segmentu tworzony jest adres fizyczny/logiczny
    begin_segment[K] + N.</dd>
  <dd>Zasadniczo strony na siebie nie mogą nachodzić (choć różne
    strony różnych procesów mogą być odwzorowane na tą samą stronę
    w pamięci fizycznej), mają stały rozmiar oraz ich kolejność
    w&#160;pamięci wirtualnej w&#160;żaden sposób nie determinuje
    kolejności w&#160;pamięci fizycznej, gdy tymczasem segmenty mogą
    na siebie nachodzić, mają zmienne rozmiary oraz muszą być
    przechowywane w&#160;postaci ciągłej w&#160;pamięci
    fizycznej/logicznej.</dd>

  <dt>Odwrócone tablice stron.</dt>
  <dd>W&#160;normalnym podejściu tablic translacji adresów, tablice te
    rosną w&#160;zależności od rozmiaru wirtualnej przestrzeni
    adresowej, co może niepraktyczne.  Przykładowo, mając 64-bitową
    przestrzeń adresową (nie wiem czy takie architektury istnieją, ale
    nieważne) trzeba by wprowadzić z&#160;pięć poziomów w&#160;tablicy
    translacji co okazuje się dość niepraktyczne.</dd>
  <dd>Z&#160;tego powodu, zamiast trzymać tablicę strona logiczna
    -&gt; strona fizyczna trzyma się tablicę strona fizyczna -&gt;
    strona logiczna, której rozmiar jest proporcjonalny do rozmiaru
    pamięci fizycznej.  Wyszukiwanie w&#160;czymś takim powiązania
    strony logicznej do strony fizycznej wymaga przeszukania całej
    tablicy i&#160;dlatego stosuje się różne struktury pomocnicze
    takie jak tablice mieszające i&#160;duże bufory.</dd>

  <dt>Opis translacji adresu w architekturze Pentium.</dt>
  <dd>Procesy adresują pamięć za pomocą 16-bitowego numeru segmentu
    oraz 32-bitowego przesunięcia.  Pierwsze trzy bity w numerze
    segmentu są jakieś magiczne.  Pierwsze dwa bity oznaczają poziom
    ochrony, czy coś takiego, a trzeci czy opisu segmentu należy
    szukać w GDT (Global Descriptor Table takiej samej dla wszystkich
    procesów) czy LDT (Local Descriptor Table różnej dla każdego
    procesu).  W&#160;pierwszym kroku procesor wyciąga informacje
    o&#160;segmencie, z&#160;których najistotniejszą jest początek
    tego segmentu.  Gdy ma już 32-bitowy początek segmentu sumuje go
    z&#160;32-bitowym przemieszczeniem w&#160;segmencie co daje adres
    logiczny.</dd>
  <dd>Teraz rozpoczyna się stronicowanie, czyli bardziej znaczące 20
    bity adresu logicznego oznaczają numer strony
    i&#160;z&#160;(dwupoziomowej o ile dobrze pamiętam) tablicy
    translacji adresów wyciągany jest adres danej strony w przestrzeni
    fizycznej, a&#160;dokładnie bardziej znaczące 20 bity; pozostałe
    12 bity są kopiowane bezpośrednio z&#160;adresu logicznego.</dd>
  <dd>Można to wszystko zapisać tak (uwaga! to tylko przykład, wcale
    nie mówię, że to wygląda dokładnie tak, tzn. że trzeci bit
    w&#160;numerze segmentu ma takie znaczenie, a nie odwrotne, czy że
    właśnie w taki sposób szukany jest wpis w GDT/LDT; wszystko
    rozdrobniłem, aby było bardziej czytelne):</dd>
  <dd><pre>uint32_t translate(uint16_t segment, uint32_t offset) {
  /* segmentation */
  bool      global     = segment &amp; 4;
  uint32_t *dt         = global ? GDT : LDT;
  uint32_t  seg_start  = dt[segment &gt;&gt; 3];
  uint32_t  logical    = seg_start + offset;

  /* paging */
  uint32_t  index1     = logical &gt;&gt; 22;
  uint32_t  index2     = (logical &gt;&gt; 12) &amp; ((1 &lt;&lt; 10) - 1);
  uint32_t  page_start = TAB[index1][index2];
  return (page_start &amp; ~((1 &lt;&lt; 12) - 1)) | (logical &amp; ((1 &lt;&lt; 12) - 1));
}</pre></dd>

  <dt>Poziomy ochrony w architekturze Pentium.</dt>
  <dd>Są cztery poziomy.  Proces działający w&#160;danym poziomie nie
    może odczytywać danych ani (bezpośrednio) wywoływać funkcji
    znajdujących się w&#160;poziomach bardziej uprzywilejowanych.  Aby
    przejść do poziomu bardziej uprzywilejowanego proces musi albo
    wykorzystać bramę (ang. call gate) albo wywołać przerwanie.</dd>
</dl>


<h3>Wejście/wyjście.</h3>
<dl>
  <dt>DMA&#8211;opis i&#160;przeznaczenie.</dt>
  <dd>Jest to mechanizm mający na celu umożliwienie transmisji danych
    pomiędzy dwoma urządzeniami (np. dyskiem i&#160;pamięcią) bez
    angażowania w&#160;to procesora.  W trakcie, gdy DMA działa
    procesor działa odrobinę wolniej (gdyż są jakieś czary mary,
    dodatkowe cykle czy coś), ale w&#160;rezultacie wszystko działa
    o&#160;wiele szybciej, gdyż procesor nie musi obsługiwać przerwań
    związanych z&#160;transmisją danych, a&#160;wszakże samo
    przełączanie kontekstu, gdy nastąpi przerwanie może być
    długotrwałe.</dd>

  <dt>RAID 0</dt>
  <dd>Wiele dysków tworzy jeden dysk logicznych, brak redundancji.
    Dane mogą być trzymane albo w paskach, gdzie poszczególne paski są
    trzymane na kolejnych dyskach (np. jeżeli są dwa dyski to jeden ma
    paski o numerach parzystych, a drugi nieparzystych) przy czym,
    wymaga to, aby dyski były takie same (a dokładniej, jeżeli nie są
    to marnuje się przestrzeń przynajmniej jednego z&#160;nich); albo
    w&#160;ten sposób, że &#8222;konkatenuje&#8221; się wszystkie
    dyski w&#160;ten sposób, że na każdym jest jakiś ciągły fragment
    dysku logicznego.</dd>
  <dt>RAID 1</dt>
  <dd>Na wszystkich dyskach są dokładnie te same dane.</dd>
  <dt>RAID 2</dt>
  <dd>Jakieś coś dzikiego stosowane w&#160;dawnych czasach przez IBM
    korzystające z&#160;kodów korekcyjnych.</dd>
  <dt>RAID 3</dt>
  <dd>Jeden z&#160;dysków jest dyskiem z&#160;danymi parzystości
    i&#160;parzystość jest liczona na poziomie bajtów (?).</dd>
  <dt>RAID 4</dt>
  <dd>Tak jak RAID 3, tylko parzystość jest liczona na poziomie pasków
    (w sumie nie wiem czym to się różni).</dd>
  <dt>RAID 5</dt>
  <dd>Tak jak 4, tyle że nie ma jednego dysku z&#160;parzystością tylko
    dla każdego &#8222;poziomu&#8221; jest to cyklicznie kolejny
    dysk.</dd>
  <dt>RAID 6</dt>
  <dd>Tak jak RAID 5 tylko są dwa dyski parzystości dzięki czemu jak
    jeden dysk nam padnie można przejść na RAID5 i ciągle mieć
    zabezpieczenie.</dd>
  <dt>RAID 0+1</dt><dd>Na &#8222;dole&#8221; RAID 0, na
    &#8222;górze&#8221; RAID 1.</dd>
  <dt>RAID 1+0</dt><dd>Na &#8222;dole&#8221; RAID 1, na
    &#8222;górze&#8221; RAID 0.</dd>
  <dt>RAID 10</dt><dd>Po prostu RAID 1+0.</dd>
</dl>


<h3>System plików</h3>
<dl>
  <dt>Idea plików odwzorowywanych w pamięci.</dt>
  <dd>Spoko akcja ziom, polegająca na tym, iż jakiś obszar pamięci to tak
    naprawdę zawartość pliku.  Jeżeli OS wspiera ten mechanizm i&#160;go
    odpowiednio poinstruujemy, to wie np. że w momencie zwalniania takiej
    strony, zamiast wyrzucać ja do swapu może zapisać ją na dysk (tzn. no
    może albo i&#160;nie, zależy jak to tam jest z współbieżnym dostępem do
    pliku, ale pomińmy ten aspekt) i&#160;tak samo wie, że należy odczytać go
    z&#160;tego pliku, a&#160;nie ze swapu.  Tak samo, jeżeli proces zakończy
    działanie czy wyrejestruje takie odwzorowanie to OS zapisuje zmiany
    dokonane w pamięci do pliku.</dd>

  <dt>system plików w Unix V7 wraz z przykładem rozwiązania nazwy
    <tt>/home/nowak/soi.txt</tt></dt>
  <dd>Wszystko jest plikiem.  Każdy plik ma iwęzeł.  W iwęźle zapisane
    są takie informacje jak rozmiar, atrybuty, czasy utworzenia,
    modyfikacji itp. oraz wskaźniki na bloki danych.  Katalog to plik,
    w którym zapisane są pozycje katalogowe czyli lista nazw plików,
    które się w&#160;nim znajdują, a&#160;dokładniej odwzorowanie
    nazwa pliku&lt;-&gt;numer iwęzła.  W&#160;Unix V7 pozycja taka to
    był 16-bitowy numer iwęzła oraz 14-znakowa nazwa pliku.</dd>
  <dd>Rozwinięcie nazwy <tt>/home/nowak/soi.txt</tt>:</dd>
  <dd><pre>Blok np. 1   Iwęzeł 67     Blok 24      iwęzeł 33      Blok 14

   1 .       rozmiar        24 .        rozmiar          14 .
   1 ..      atrybutu        1 ..       atrybuty         24 ..
  46 dev     bla bla bla    32 zenon    bla bla bla    [ 66 soi.txt ]
  23 etc     24           [ 33 nowak ]  14               38 foo
[ 67 home ]      .          12 kruk         .             2 bar
    .            .            .             .              .
    .            .            .             .              .
    .                         .                            .
</pre></dd>
  <dd>I&#160;już wiemy, że w&#160;iwęźle 66 są atrybuty, rozmiar, etc
    interesującego nas pliku oraz wskazania na bloki danych zajmowane
    przez ten plik.</dd>
  <dd>Oczywiście katalog może zajmować kilka bloków i&#160;dany plik może
    znajdować się na którymś bloku z&#160;kolei.</dd>

  <dt>Idea dzienników transakcyjnych w systemach plików (ang. journaling).</dt>
  <dd>Idea jest taka, aby niezależnie od jakichkolwiek awarii
    (np. nagłe wyłączenie prądu) system plików (a&#160;w&#160;różnych
    wersjach dziennikowania również dane plików) pozostawały
    w&#160;jednolitym stanie.  Realizuje się to w&#160;ten sposób, że
    zamiast zapisywać zmiany bezpośrednio w&#160;miejsce, którego one
    dotyczą zapisuje się je gdzieś na boku i&#160;gdy to się powiedzie
    zmienia się odpowiednie wskaźniki w&#160;systemie plików.</dd>

  <dt>Idea migawek w&#160;systemach plików (ang. snapshot).</dt>
  <dd>Jest to zapisanie stanu urządzenia takiego jaki jest
    w&#160;danej chwili bez blokowania zapisu na to urządzenie
    (tzn. zapewne zablokować trzeba, ale tylko na krótką chwilę, gdy
    tworzona jest migawka, a&#160;to trwa raczej krótko).
    W&#160;momencie tworzenia migawki dane nie są kopiowane
    i&#160;zamiast tego, jeżeli na danym dysku jakiś proces próbuje
    dokonać zmian to dany sektor/blok/jak-zwał-tak-zwał jest
    zapisywany w&#160;jakiejś przestrzeni tymczasowej lub na odwrót,
    tzn. w&#160;momencie modyfikacji dane z&#160;migawki kopiowane są
    na obszar tymczasowy (a&#160;może nawet docelowy migawki),
    a&#160;dane zmodyfikowane bezpośrednio na dysk.</dd>
</dl>

<!-- COMMENT -->
<!-- date: 2008-06-16 14:46:53 -->
<!-- nick: Speedy -->
<!-- nick_url: http://blog.zajc.info -->

<p>błagam&#8230; wyłącz serwowanie XML&#8217;a jesli nie możesz zagwarantować poprawności kodu (tak jak teraz)!!!</p>

<!-- COMMENT -->
<!-- date: 2008-06-16 14:55:21 -->
<!-- nick: mina86 -->
<!-- nick_url: http://mina86.com -->

<p>Wybacz, już poprawione.</p>

<!-- COMMENT -->
<!-- date: 2008-06-16 15:03:09 -->
<!-- nick: Speedy -->
<!-- nick_url: http://blog.zajc.info -->

<p>Spoko. I dzięki za materiały &#8211; na pewno się przydadzą, bo godzinę temu oblałem dopytkę z tego przedmiotu :)  Politechnika Częstochowska</p>

<!-- COMMENT -->
<!-- date: 2008-06-16 18:12:44 -->
<!-- nick: Pedzacy Komajn Chaosu -->

<p>Tez mialem dzis z tego egzamin :P <br />
Tutaj jest ladnie wszystko tez opisane: http://wazniak.mimuw.edu.pl/index.php?title=Systemy_operacyjne+</p>

<!-- COMMENT -->
<!-- date: 2008-06-17 00:57:56 -->
<!-- nick: bobiko -->
<!-- nick_url: http://bobiko.jogger.pl -->

<p>a ja bede miał w najblizszy poniedziałek egzaminy z SO i dziekuję za ściągawke :) zawsze się przyda :)</p>

<p>pozdro</p>

<!-- COMMENT -->
<!-- date: 2008-08-30 19:02:02 -->
<!-- nick: silverooster -->

<p>dlaczego ja dopiero teraz to znalazlam XD no coz&#8230; 15 wrzesnia poprawka ;) bedzie sie z czego przygotowac ;]</p>

<!-- COMMENT -->
<!-- date: 2008-08-30 19:52:19 -->
<!-- nick: mina86 -->
<!-- nick_url: http://mina86.com -->

<p>Powodzenia!</p>

<!-- COMMENT -->
<!-- date: 2008-09-17 00:52:13 -->
<!-- nick: silverooster -->

<p>zdane ^^ wreszcie mam wakacje :D</p>

<!-- COMMENT -->
<!-- date: 2011-01-02 14:16:45 -->
<!-- nick: Mirek -->

<p>Niech Ci Bozia w dzieciach wynagrodzi!!:D</p>