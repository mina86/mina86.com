<!-- subject: Czcionki a kwestia tłumaczeń -->
<!-- date: 2009-01-10 14:53:34 -->
<!-- tags: czcionka, font -->
<!-- categories: Misc -->

<p>Jakiś czas temu natknąłem się na artykuł opisujący własności
  wyświetlanego na monitorze tekstu i&#160;konsekwencje niskich
  rozdzielczości.  Znalazła się tam również bezmyślna propaganda na
  rzecz słowa &#8222;font&#8221;, o&#160;której chciałbym pokrótce
  napisać.</p>

<p>Autor uzasadniał, iż &#8222;czcionka&#8221; to pojedyncza litera,
  z&#160;której składało się całe strony i&#160;ma się nijak do tego
  czym są obiekty stosowane w&#160;komputerze.  Zarzucał nieudolność
  tłumaczom, którzy z&#160;braku wiedzy zastosowali złe
  określenie.</p>

<p>Pragnę jednak wszystkich zachęcić, aby słowa &#8222;font&#8221; nie
  używać! Jest ono okropne! Jako ordynarne ściągnięcie
  z&#160;angielskiego brzmi dziwacznie.</p>

<p>Tymczasem zarzucanie, że &#8222;czcionka&#8221; jest nazwą
  niewłaściwą, to jak zarzucanie, że nazwa &#8222;plik&#8221; nie
  powinna być używana, bo już od dawna dane nie są przechowywane
  w&#160;postaci plików kartek.  W&#160;kontekście informatycznym
  istnieje wiele słów, których znaczenie jest odległe od jego
  znaczenia w&#160;innych kontekstach i&#160;dlatego nic nie stoi na
  przeszkodzi, aby stosować nazwę &#8222;czcionka&#8221;!</p>

<p>Do tego wszystkich Czytelników gorąco zachęcam, a&#160;osoby
  zajmujące się składaniem tekstu niechaj zostawią kwestie językowe
  językoznawcom.</p>

<!-- COMMENT -->
<!-- date: 2009-01-10 15:00:12 -->
<!-- nick: Moarc/J-23 -->
<!-- nick_url: http://moarc.jogger.pl -->

<p>i excerpt w losowym miejscu po raz drugi ;p</p>

<p>masz rację.</p>

<!-- COMMENT -->
<!-- date: 2009-01-10 16:23:29 -->
<!-- nick: leszek -->

<p>Wydaje mi się, że ten artykuł: http://typografia.ogme.pl/index.php?option=com_content&amp;task=view&amp;id=4&amp;Itemid=4 powinien rozwiązać te językowe problemy :-)</p>

<!-- COMMENT -->
<!-- date: 2009-01-10 17:46:30 -->
<!-- nick: Grzegorz -->
<!-- nick_url: http://blog.glogowski.be -->

<p>W tytule masz byka (Jest &#8222;Czionki&#8230;&#8221;, winno być &#8222;Czcionki&#8230;&#8221;).</p>

<!-- COMMENT -->
<!-- date: 2009-01-10 18:02:15 -->
<!-- nick: mina86 -->
<!-- nick_url: http://mina86.com -->

<p>leszek, no właśnie ten artykuł co go podałeś przedstawia ten sam, bezzasadny moim zdaniem, argument. Co z tego, że czcionka w tradycyjnym drukarstwie oznacza coś innego? Kogo to obchodzi? W kontekście informatycznym czcionka to po prostu plik z zapisem kroju znaków i tyle.</p>

<p>Grzegorz, dzięki, już poprawione.</p>

<!-- COMMENT -->
<!-- date: 2009-01-10 19:32:43 -->
<!-- nick: leszek -->

<p><del>Weźmy np. słowo &#8222;computer&#8221; wywodzące się od &#8222;compute&#8221; (&#8222;obliczać&#8221;, &#8222;szacować&#8221; lub &#8222;liczyć&#8221;). Przyjęło się u nas jako angielskie słowo ze spolszczoną literką: &#8222;komputer&#8221; (czyli zasada taka sama jak z &#8222;fontem&#8221;). Przy &#8222;foncie&#8221; dostaliśmy &#8222;czcionkę&#8221;, bo tłumacz skojarzył to w jakiś sposób z pojęciem dotyczącym tradycyjnego druku i podkradł wyraz. Wyraz &#8222;czcionka&#8221; wynika zatem z błędu tłumacza, ale biorąc pod uwagę kilkunastoletnią popularyzację, stał się tak naturalny jak &#8222;poszłem&#8221;. Z punktu widzenia poprawności nie jest to poprawny wyraz. Jak na razie nie dysponujemy chyba żadnym oficjalnym polskim odpowiednikiem informatycznych (angielskich) wyrażeń. Możemy więc albo posługiwać się wyrazem potocznym albo angielskim. A fakt, że w jakimś specjalistycznym (a więc i niszowym) języku ktoś już opatentował dany wyraz, oznacza, że nazywanie innej rzeczy w ten sam sposób jest niepoprawne; to raczej logiczne.</del></p>

<p>Stwierdziłem, że najlepiej będzie odwołać się do kogoś bardziej w temacie od nas ;-) Znalazłem taki świetny artykuł: <a href="http://marcinmilkowski.pl/Tlumaczenie/Przeklad-tekstow-informatycznych-na-jezyk-polski.html" rel="nofollow" >Przekład tekstów informatycznych na język polski</a> z którego wynika (na 20 stronie jest lista przykładów, gdzie znajdziemy m.in. wyraz &#8222;font&#8221;), że &#8222;czcionka&#8221; jest jak najbardziej OK, chyba że chcemy napisać coś specjalistycznego-typograficznego.</p>

<!-- COMMENT -->
<!-- date: 2009-01-10 19:46:13 -->
<!-- nick: mina86 -->
<!-- nick_url: http://mina86.com -->

<p>No więc właśnie! Na pohybel ludziom od typografii! Możemy mówić &#8222;czcionka&#8221; do woli&#8221;! ;)</p>

<p>I nie, z tego, że ktoś użył jakiegoś słowa na określenie czegoś nie oznacza, że czegoś innego nie można nazwać tak samo (por. zamek).</p>

<p>Poza tym nie wiemy, czy tłumacz się pomylił, czy świadomie wybrał swojsko brzmiącą czcionkę zamiast obcego fontu. Moim zdaniem ta kwestia wcale nie jest oczywista.</p>

<!-- COMMENT -->
<!-- date: 2009-01-10 20:03:46 -->
<!-- nick: Michał Górny -->

<p>Taa, jak tylko nauczymy się to pisać bez literówek.</p>

<!-- COMMENT -->
<!-- date: 2009-07-05 09:53:04 -->
<!-- nick: iss -->
<!-- nick_url: http://iss.jogger.pl -->

<p>Autor artykułu podlinkowanego przez Leszka jest niekonsekwentny. Upiera się przy foncie, a stosuje również dużo lepsze określenie - "krój pisma".<br />
Prawda jest jednak taka, że obecnie w żadnej drukarni zecer nie składa czcionek w stronice i każdy wie, że mówiąc "czcionka" mamy na myśli krój pisma, a nie ten klocek z wytłoczoną literką.<br />
Czas płynie i niektóre pojęcia ulegają przedefiniowaniu. Nawet SJP mówi, że czcionka to "kształt i wielkość liter w druku".</p>