<!-- subject: Obsługa archiwów plików -->
<!-- date: 2008-02-12 05:08:52 -->
<!-- tags: tar, gzip, bzip2, linux, pakowanie, rozpakowywanie -->
<!-- categories: Articles, Techblog -->

<p>Prędzej czy później, korzystając z GNU/Linuksa przyjdzie konieczność
  zpakowania lub rozpakowania jakichś plików. Artykuł opisuje jak to
  zrobić z głównym naciskiem pracy w konsoli.

<!-- EXCERPT -->

<h2 id=rozpakowywanie>Rozpakowywanie</h2>
<p>Jak to zwykle bywa, rodzaj archiwum rozpoznaje się po rozszerzeniu
  pliku, a zależnie od rodzaju pliku należy wykonać różne
  polecenia:

<dl>
  <dt>gz
  <dd><code>gzip -d nazwa-pliku.<i>roz</i></code><sup>(1)</sup>
  <dd><code>gzip -cd &lt;nazwa-pliku.<i>roz</i> &gt;nazwa-pliku</code>

  <dt>bz2, xz lub lzma
  <dd><code>bzip2</code>/<code>xz</code>/<code>lzma</code> -d nazwa-pliku.<i>roz</i></code><sup>(1)</sup>
  <dd><code>bzip2</code>/<code>xz</code>/<code>lzma</code> -cd &lt;nazwa-pliku.<i>roz</i> &gt;nazwa-pliku</code>
  <dd><code>bzip2</code>/<code>xz</code>/<code>lzma</code> -kd nazwa-pliku.<i>roz</i></code>

  <dt>tar
  <dd><code>tar xvf nazwa-pliku.tar</code><sup>(2)</sup>

  <dt>tar.Z
  <dd><code>tar Zxvf nazwa-pliku.tar.Z</code><sup>(2, 4)</sup>
  <dd><code>uncompress -c &lt;nazwa-pliku.tar.Z | tar vx</code><sup>(2)</sup>

  <dt>tar.gz lub tgz<sup>(3)</sup>
  <dd><code>tar zxvf nazwa-pliku.<i>roz</i></code><sup>(2, 4)</sup>
  <dd><code>gzip -d &lt;nazwa-pliku.<i>roz</i> | tar vx</code><sup>(2)</sup>

  <dt>tar.bz2 lub tbz<sup>(3)</sup>
  <dd><code>tar jxvf nazwa-pliku.<i>roz</i></code><sup>(2, 4)</sup>
  <dd><code>bzip2 -d &lt;nazwa-pliku.<i>roz</i> | tar vx</code><sup>(2)</sup>

  <dt>tar.xz lub txz<sup>(3)</sup>
  <dd><code>tar Jxvf nazwa-pliku.<i>roz</i></code><sup>(2, 4)</sup>
  <dd><code>xz -d &lt;nazwa-pliku.<i>roz</i> | tar vx</code><sup>(2)</sup>

  <dt>tar.lzma
  <dd><code>xz -d &lt;nazwa-pliku.tar.lzma | tar vx</code><sup>(2)</sup>

  <dt>Z
  <dd><code>uncompress nazwa-pliku.Z</code><sup>(1)</sup>
  <dd><code>uncompress -c &lt;nazwa-pliku.Z &gt;nazwa-pliku</code>

  <dt>arj
  <dd><code>unarj nazwa-pliku</code>

  <dt>zip
  <dd><code>unarj/unzip nazwa-pliku</code>

  <dt>rar
  <dd><code>unrar nazwa-pliku.rar</code>

  <dt>ace
  <dd><code>unace x nazwa-pliku.ace</code>

  <dt>7z
  <dd>7zr x nazwa-pliku.7z</dd>
</dl>

<p>Notki:
<ol>
  <li>Po rozpakowaniu plik źródłowy zostanie skasowany.  Aby temu
    zapobiec należy skorzystać z jednej z alternatyw.
  <li>Wytłumaczenie znaczenia literek w pierwszym parametrze:
    <ul>
      <li><b>x</b> (od <span lang=en>eXtract</span>) — rozpakuj
        plik,
      <li><b>v</b> (od <span lang=en>Verbose</span>) — zapisz do
        stderr (najprawdopodobniej na konsole) nazwy aktualnie
        przetwarzanych plików,
      <li><b>f</b> (od <span lang=en>File</span>) — odczytaj (w
        przypadku <a href=#pakowanie>tworzenia archiwum TAR</a>
        zapisz) dane z (do) pliku podanego jako kolejny argument,
      <li><b>Z</b>, <b>z</b>, <b>j</b>, <b>J</b> — „filtruj” dane
        przez odpowiednio <code>uncompress</code>, <code>gzip -d</code>,
        <code>bzip2 -d</code> lub <code>xz -d</code>, dzięki czemu zostaje on
        najpierw dekompresowany (w
        przypadku <a href=#dwakroki>tworzenia skomrpesowanego
        archiwum TAR</a> parametr powoduje kompresje pliku).
    </ul>
  <li><code>tgz</code> to skrót od <code>tar.gz</code>, <code>tbz</code> od
    <code>tar.bz2</code> (rzadko spotykane), a <code>txz</code> od
    <code>tar.xz</code>.
  <li>Na niektórych systemach opcje <b>Z</b>, <b>z</b>, <b>j</b>
    lub <b>J</b> programu <code>tar</code> mogą nie działać.  Wówczas
    należy użyć alternatywnej wersji z potokiem.
</ol>

<h2 id=pakowanie>Pakowanie</h2>
<p>W przypadku pakowania plików opiszę jedynie archiwa <code>tar</code>,
  gdyż (o ile mi wiadomo) inne popularne archiwa wymagają korzystania
  z programów nie będących wolnym oprogramowaniem. Aby spakować kilka
  plików lub katalog do archiwum należy użyć polecenia:
<pre>tar vcf nazwa-pliku.tar katalog/lista-plików</pre>
<p>i po sprawie, przy czym pliki są jedynie
  spakowane, a nie skompresowane. Jak je skompresować opiszę <a
  href=#kompresia>niżej</a>.
<p>Jako ciekawostkę można powiedzieć, że archiwum <code>tar</code> zostało
  pierwotnie zaprojektowane jako system plików do zapisu danych na
  kasetach magnetofonowych, z których najłatwiej było odczytywać bloki
  po 512 bajtów przez co wewnętrzna struktura pliku <code>tar</code>
  charakteryzuje się użyciem takich właśnie bloków. Każdy plik ma
  nagłówek zajmujący 512 bajtów i jest przechowywany w blokach po 512
  bajtów każdy. Jeżeli ostatniego bloku nie zapełnia do końca to jest
  on wypełniany zerami.
<p>Należy również zauważyć, że program <code>tar</code> używa filozofii
  blokowej także w stosunku do samego pliku archiwum. Przejawia się to
  parametrem <code>-N</code>, dzięki któremu można określić wielkość
  takiego bloku. Domyślnie jest to 20*512 czyli 10KiB. Warto mieć to
  na uwadze, żeby później się nie zdziwić, że dwa czy trzy pliki,
  które sumarycznie mają rozmiar 1KiB w rezultacie są pakowane do
  archiwum o wielkości 10KiB.

<h2 id=kompresja>Kompresja</h2>
<p>By skompresować jakiś plik (np. wcześniej utworzone
  archiwum <code>tar</code>) należy użyć jednej z komend:

<dl>
 <dt>Z
 <dd><code>compress nazwa-pliku</code>
 <dd><code>compress &lt;nazwa-pliku &gt;nazwa-pliku.Z</code>

 <dt>gz
 <dd><code>gzip -9 nazwa-pliku</code>
 <dd><code>gzip -9 &lt;nazwa-pliku &gt;nazwa-pliku.gz</code>

 <dt>bz2, xz lub lzma
 <dd><code>bzip2</code>/<code>xz</code>/<code>lzma -9 nazwa-pliku</code>
 <dd><code>bzip2</code>/<code>xz</code>/<code>lzma -9 &lt;nazwa-pliku &gt;nazwa-pliku.<i>roz</i></code>
 <dd><code>bzip2</code>/<code>xz</code>/<code>lzma -9k nazwa-pliku</code>
</dl>

<p>Pierwsze polecenie z serii powoduje, że nieskompresowany plik
  zostaje skasowany.

<p>Format <code>Z</code> jest już starym, zapomnianym formatem i w
  zasadzie jedyne jego wykorzystanie to trzymanie źródeł Linuksa 0.01
  coby były w takiej formie w jakiej były udostępnione przez Linusa
  Torvaldsa. Zdecydowanie nie zaleca się używania tegoż formatu.

<p>Format <code>bz2</code> daje zazwyczaj lepszą kompresję niż <code>gz</code>
  (choć nie musi to być prawdą dla małych plików) przy czym działa
  wolniej, co jest w szczególnie odczuwalne w przypadku dużych plików.
  Idąc dalej, <code>xz</code> kompresują zazwyczaj jeszcze lepiej.

<h2 id=dwakroki>Pakowanie i kompresja razem</h2>
<p>Pakowanie i kompresje można wykonać w jednym kroku. Oto jak tego
  dokonać:

<dl>
 <dt>tar.Z
 <dd><code>tar Zcf nazwa-pliku.tar.Z lista-plików</code>
 <dd><code>tar Zc lista-plików &gt;nazwa-pliku.tar.Z</code>
 <dd><code>tar c lista-plików | compress &gt;nazwa-pliku.tar.Z</code>

 <dt>tar.gz
 <dd><code>tar zcf nazwa-pliku.tar.gz lista-plików</code>
 <dd><code>tar zc lista-plików &gt;nazwa-pliku.tar.gz</code>
 <dd><code>tar c lista-plików | gzip -9 &gt;nazwa-pliku.tar.gz</code>

 <dt>tar.bz2
 <dd><code>tar jcf nazwa-pliku.tar.bz2 lista-plików</code>
 <dd><code>tar jc lista-plików &gt;nazwa-pliku.tar.bz2</code>
 <dd><code>tar c lista-plików | bzip2 -9 &gt;nazwa-pliku.tar.bz</code>

 <dt>tar.xz
 <dd><code>tar Jcf nazwa-pliku.tar.xz lista-plików</code>
 <dd><code>tar Jc lista-plików &gt;nazwa-pliku.tar.xz</code>
 <dd><code>tar c lista-plików | xz -9 &gt;nazwa-pliku.tar.xz</code>

 <dt>tar.lzma
 <dd><code>tar c lista-plików | lzma -9 &gt;nazwa-pliku.tar.lzma</code>
</dl>

<p>Osobiście preferuję ostatnią metodę, gdyż daje ona największą
  kontrolę nad poleceniem kompresji.  Dodatkowo,
  opcje <b>Z</b>, <b>z</b>, <b>j</b> lub <b>J</b> mogą nie działać na
  danym systemie, a wersja z potokami działa zawsze.

<h2 id=mc>Midnight Commander</h2>
<p>Jeżeli ktoś nie lubi bawić się czystą linią komend to może też
  skorzystać z Midnight Commandera (<code>mc</code>). Obsługuje on część
  z wymienionych formatów.  W przypadku rozpakowywania wystarczy do
  archiwum „wejść” tak jak do zwykłego katalogu i można z niego
  przegrywać pliki gdzie tylko się chce. W przypadku pakowania
  i kompresji należy zaznaczyć pliki, które chce się spakować
  i wcisnąć <b>F2</b>. Powinno pojawić się okienko, w którym należy
  podać tym archiwum oraz jego nazwę.

<h2 id=programy>Potrzebne programy</h2>
<p>Większość z tych programów jest dostępna w najpopularniejszych
  dystrybucjach Linuksa.

<dl>
 <dt>tar
 <dd>
  <a href="https://www.gnu.org/software/tar/">www.gnu.org/software/tar/</a>
  <small>(licencja: GNU GPL)</small>

 <dt>gzip
 <dd>
  <a href="http://www.gzip.org/">www.gzip.org</a>
  <small>(licencja: GNU GPL)</small>

 <dt>bzip2
 <dd>
  <a href="http://sources.redhat.com/bzip2/">sources.redhat.com/bzip2/</a>
  <small>(licencja: BSD-style)</small>

 <dt>xz
 <dd>
   <a href="http://tukaani.org/xz/">tukaani.org/xz/</a>
   <small>(licencja: <i>public domain</i>, GNU GPL, GNU LGPL)</small>

 <dt>lzma
 <dd>
   <a href="http://tukaani.org/lzma/">tukaani.org/lzma/</a>
   <small>(licencja: <i>public domain</i>, GNU GPL, GNU LGLP)</small>

 <dt>7zip
 <dd>
   <a href="http://www.7-zip.org/">www.7-zip.org</a>
   <small>(licencja: GNU LGPL)</small>

 <dt>unzip
 <dd>
  <a href="http://www.info-zip.org/pub/infozip/UnZip.html">www.info-zip.org/pub/infozip/UnZip.html</a>
  <small>(licencja: bazuje na BSD)</small>

 <dt>unrar
 <dd>
  <a href="http://www.rarlabs.com/">www.rarlabs.com</a>
  <small>(licencja: Closed Source, ale darmowa)</small>

 <dt>unace
 <dd>
  <a href="http://www.winace.com/">www.winace.com</a>
  <small>(licencja: Closed Source, ale darmowa)</small>
</dl>

<!-- COMMENT -->
<!-- date: 2008-02-12 09:21:31 -->
<!-- nick: kuku -->
<!-- nick_url: http://kuku.jogger.pl -->

<p>moze jeszcze o 7z dopisać — i dobrze by było o pakowaniu zipem — czasem zip jest przydatny (duzo programów go wykorzystuje do swoich archiwów — np taki quake)</p>

<!-- COMMENT -->
<!-- date: 2008-02-12 10:37:07 -->
<!-- nick: radmen -->
<!-- nick_url: http://radmen.jogger.pl -->

<p>hah u mnie w większości wypadków „tar xvvf” załatwia sprawę ;p</p>

<!-- COMMENT -->
<!-- date: 2008-02-12 10:49:14 -->
<!-- nick: pybar -->

<p>oprócz powyższych rozszerzeń spotyka się *.tbz, który jest wynikiem zazdrości używających bz2 o skrót .tar.gz  .tgz Zatem niektórzy wprowadzają .tar.bz2  .tbz.</p>

<!-- COMMENT -->
<!-- date: 2008-02-12 13:09:17 -->
<!-- nick: zen -->
<!-- nick_url: http://tomasz.napierala.org -->

<p>Polecam: https://www.linux.com/feature/125790</p>

<!-- COMMENT -->
<!-- date: 2008-02-14 15:35:00 -->
<!-- nick: Piotr Konieczny -->
<!-- nick_url: http://blog.konieczny.be -->

<p>Taka luźna myśl, może powinniśmy zacząć wybierać post tygodnia na techblogu? Ten, miałby mój głos.</p>

<!-- COMMENT -->
<!-- date: 2008-02-14 16:06:29 -->
<!-- nick: mina86 -->
<!-- nick_url: http://mina86.com -->

<p>No cóż mogę rzec… dziękuje za uznanie. :)</p>
