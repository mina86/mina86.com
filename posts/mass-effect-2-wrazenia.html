<!-- subject: Mass Effect 2, wrażenia -->
<!-- date: 2010-02-11 17:15:59 -->
<!-- tags: mass effect 2, rpg, gry -->
<!-- categories: Games, Reviews -->

<p>Niedawno miałem okazję przejść grę, która na <a
href="http://www.ign.com/">IGN</a> uzyskała wynik <a
href="http://pc.ign.com/objects/142/14235019.html">9,6/10</a>.
Fakt ten zachęcił mnie do stworzenia wpisu, który co prawda pierwotnie
nie miał być recenzją <a
href="http://en.wikipedia.org/wiki/Mass_Effect_2">Efetku Masy 2</a>,
ale tak się o&#160;tej produkcji rozpisałem, że weszło, co
wyszło&#8230;</p>

<p>W&#160;zasadzie pewnie sporo z&#160;tych opinii można znaleźć
gdzieś w&#160;otchłaniach Internetu, więc nic odkrywczego nie będzie,
ale co tam.  Zacznę jednak trochę nieszablonowo, od aspektu, którego
próżno szukać w&#160;zwykłych recenzjach.</p>

<!-- EXCERPT -->

<h3>Interfejs</h3>

<p>Zawsze powtarzałem, że jeżeli chcesz mieć dobry interfejs do
swojego programu, zobacz jaki jest on w&#160;grach, po czym zrób
wszystko no odwrót.  Mass Effetc&#160;2 (tak samo jak <a
href="http://en.wikipedia.org/wiki/Mass_Effect">poprzednik</a>) mnie
nie zawiódł i&#160;tylko umocnił tę opinię.</p>

<p>Mowa tutaj o&#160;takich błahostkach jak nieużyteczny interfejs
Codex (kompendium wiedzy) czy dziennika&#160;&#8211; na bo przecież
nie można było zrobić, aby kliknięcie zaznaczonej pozycji ją rozwijało,
a wyświetlanie szczegółów przecież musi blokować wybór głównych
kategorii&#160;&#8211; ale też o fakcie, że ten sam klawisz służy do
wyboru kwestii dialogowych, jak i&#160;„przewijania” monologów, co
powoduje, że można przez przypadek powiedzieć nie to co się
chciało.</p>

<p>Minimalizm w&#160;klawiszach objawił się również brakiem skrótów do
dziennika, Codex i&#160;do tym podobnych pozycji&#160;&#8211; no bo
przecież biedny użytkownik nie spamięta, że np. „j” to dziennik,
a&#160;jakieś „k” to statystyki drużyny, o wiele wygodniej będzie wcisnąć
Esc i potem wybrać co się chce myszką.</p>

<p>To wszystko tylko potęgowało uczucie, jakby autorzy traktowali mnie
jak idiotę&#160;&#8211; na wielki modem! to nie jest gra dla dzieci,
graczy nie trzeba prowadzić za rączkę upośledzając interfejs.  Autorzy
stwierdzili nawet, że tradycyjny suwak do ustawienia czułości myszy
będzie dla przeciętnego klienta zbyt skomplikowany&#8230;</p>

<h4>Drużyna</h4>

<p>Ale idźmy dalej, bo „interfejs” traktuję tutaj jako dość szeroki
termin nie ograniczający się do samego interfejsu gry jako
programu.</p>

<p>Kto grał w&#160;<a
href="http://en.wikipedia.org/wiki/Star_Wars:_Knights_of_the_Old_Republic">KotOR</a>,
<a href="http://en.wikipedia.org/wiki/Dragon_Age:_Origins">Dragon
Age</a>, czy też w&#160;jedynkę Mass Effekta zdążył się zapewne
przyzwyczaić do schematu, w&#160;którym z&#160;każdym z&#160;członków
załogi można porozmawiać w&#160;„obozowisku”.  O&#160;ile
w&#160;KotOR-ze i&#160;DA wszyscy są skupieni w&#160;jednym miejscu,
o&#160;tyle w&#160;ME rozrzuceni są na trzech poziomach statki co skutkuje
koniecznością tracenia czasu no bieganie po całym statku&#160;&#8211;
można by próbować się pocieszać, że robimy to dla zdrowia, ale to
niestety tak nie działa.</p>

<p>Zresztą nie tylko członkowie drużyny są tutaj problemem. Wybór celu
podróży, ulepszeń, broni, pancerza, czytanie wiadomości, rozmowa
z&#160;pracodawcą&#160;&#8211; do tego wszystkiego są osobne
terminale, bo wszak na statku przyszłości, na którym nad wszystkim
czuwa sztuczna inteligencja, nie można wszystkich systemów
zintegrować, tak aby istniała możliwość sterowania nimi z&#160;jednego
miejsca&#8230;</p>

<h4>Broń i&#160;pancerz</h4>

<p>Większość ze tego wszystkiego było też cechą jedynki, ale
w&#160;dwójce poszli jeszcze dalej&#160;&#8211; ulepszenie broni
i&#160;pancerza są stosowane do wszystkich członków drużyny na raz,
a&#160;nie tak jak w&#160;poprzedniej wersji, gdzie trzeba było
wybierać kto dostanie jaki <i xml:lang="en">upgrade</i>.  Samo
w&#160;sobie może to się nawet podobać (mnie się nie podobało), ale
najdziwniejsze, że ani broń, ani pancerz nie mają żadnych
parametrów&#160;&#8211; ciągle zachodzę w&#160;głowę, czy lepiej
biegać ze snajperką mocniejszą z&#160;magazynkiem na 12 strzałów, czy
słabszą z&#160;magazynkiem na 60 strzałów (zazwyczaj biegałem
z&#160;tą drugą, ba mogła wykonać 12 strzałów bez
przeładowania, które przerywa tryb powiększenia).</p>

<h4>Walka</h4>

<p>A&#160;skoro już o&#160;broniach mowa, to muszę przyznać, że sama
walka (jak i&#160;w&#160;jedynce) przypadła mi do gustu.  Chwilowe
spowolnienie czasu w&#160;momencie celowania snajperką&#160;&#8211;
bardzo przyjemne. :) Ukrywanie się za przeszkodami także mi się
spodobało.  Niechaj fani strzelanek nie oczekują jednak
cudów&#160;&#8211; mój zachwyt wynika głównie z&#160;mojego podejścia
da walki jako dodatku do fabuły.</p>

<h3>Fabuła i&#160;klimat</h3>

<p>A&#160;skoro już zacząłem o&#160;fabule&#8230;</p>

<p>Nie ma już łazika! Hurra! Koniec z&#160;bezsensowną stratą czasu na
jeżdżenie po planetach.  Nie ma też tych idiotycznych schematycznych
misji, w&#160;których wchodzimy do jednego pomieszczenia, zabijamy
wszystkich i&#160;wychodzimy.  Teraz zadania są bardziej rozbudowane
i&#160;mimo, że nadal niezbyt rozbudowane, to w&#160;stosunku do
pierwszej części jest spory postęp.</p>

<h4>Skanowanie i&#160;swoboda</h4>

<p>Nie ma jednak róży bez kolców.  Łazik został zastąpiony skanowaniem
planet.  Otóż aby móc wynajdywać ulepszenia dla naszej broni potrzebne
są surowce, które co prawda można znaleźć wykonując misje, ale są to
tak małe ilości, że na niewiele wystarczają.  Pozostaje zatem
skanowanie planet, które w&#160;byciu nudnym doszło da
perfekcji.</p>

<p>Zresztą planety warto odwiedzać nie tylko dla zasobów, ale również
dla misji pobocznych.  Problem w&#160;tym, że
takie latanie po galaktyce robi się momentami nużące, szczególnie, że
jest bardziej skomplikowane niż w&#160;jedynce (wprowadzenie
paliwa&#160;&#8211; moim zdaniem kiepski pomysł, nic nie wnosi,
a&#160;tylko utrudnia).</p>


<h4>Postacie</h4>

<p>Postacie, jak i&#160;fabuła, też nie są zanadto kolorowe.  Dużym
regresem jest brak wstawek, gdy chodzimy poza statkiem z&#160;wybraną
dwójka bohaterów.  Prawie żadnej interakcji członków załogi
z&#160;otoczeniem&#160;&#8211; można pójść na misję z&#160;parą,
która się nienawidzi i&#160;próżno czekać na jakąkolwiek kłótnie.  Już
pies w&#160;DA miał więcej osobowości.</p>

<p>I&#160;wszędzie ten sam szablon&#160;&#8211; najpierw misja
„rekrutacyjna”, potem po kilku rozmowach postać prosi o&#160;pomoc
i&#160;w&#160;zasadzie koniec.  Romans? Zwyczajnie rozmawiaj
z&#160;daną osobą zawsze przytakując.  Zresztą po romansie z&#160;<a
href="http://masseffect.wikia.com/wiki/Liara_T'Soni">Liarą</a>
w&#160;jedynce oraz całkowitym równouprawnieniem w&#160;DA, MA2 mnie
zwyczajnie na tym froncie zawiódł.</p>

<p>Patrząc na całość mamy do czynienia z&#160;banalnym „jesteśmy
najlepsi, jedyni sprawiedliwi, uratujmy wszechświat”. Co więcej, cała
oprawo gry mająca sprawiać wrażenie wzniosłości misji i&#160;ogromnego
poświęcenia, mnie raczej nudziła i&#160;śmieszyła&#160;&#8211; nie
wystarczy patetyczna muzyka, aby zbudować klimat.  <a
href="http://en.wikipedia.org/wiki/Fallout_2">Fallout</a>, <a
href="http://en.wikipedia.org/wiki/Vampire:_The_Masquerade_–_Bloodlines">Wampir</a>
czy też <a
href="http://en.wikipedia.org/wiki/Planescape:_Torment">Planescape:
Torment</a> nie muszą czuć się zagrożone.</p>


<h3>Podsumowanie</h3>

<p>Podsumowując muszę zaznaczyć, że Mass Effect&#160;2 nie jest moim
zdaniem grą RPG.  Zwyczajnie nie łapię się pod żadną z&#160;definicji,
jakie przychodzą mi do głowy.  Jak już pisałem fabuła jest tu mierna,
a&#160;klimatu nie ma żadnego.</p>

<p>Obserwacja ta, pozwala podejść z&#160;większym dystansem do tego
tytułu (bo jako gra RPG to, posługując się studencką metaforą, ME2 nie
zalicza) i&#160;stosując skalę studencką to niechaj będzie mocne
3,0&#160;&#8211; zaliczone, ale brak rewelacji.</p>/p

<!-- COMMENT -->
<!-- date: 2010-02-11 21:28:48 -->
<!-- nick: Minio -->
<!-- nick_url: http://minio.jogger.pl -->

<p>A ja tak sobie publicznie pomarzę, że chciałbym żeby ktoś -- najlepiej w Internecie -- opisał możliwie dokładnie całą fabułę ME2 i ME3, kiedy już wyjdzie.</p>

<p>W pierwszą część grałem niedługo po premierze i chciałbym wiedzieć jak potoczyła się fabuła w następnych odsłonach. Ale, niestety, konsolę sprzedałem już dawno temu, a nowej kupować nie mam zamiaru, a i mój komputer jest zdecydowanie zbyt słaby żeby ta gra się uruchomiła. A nawet gdybym miał odpowiedni komputer tudzież konsolę, i tak nie wiem gdzie bym znalazł dość czasu żeby móc się spokojnie zagłębić w produkcję...</p>

<!-- COMMENT -->
<!-- date: 2010-02-11 21:33:44 -->
<!-- nick: mina86 -->
<!-- nick_url: http://mina86.com -->

<p>Na <a href="http://masseffect.wikia.com/wiki/Mass_Effect_2" rel="nofollow">Mass Effect Wiki</a> mają opisane wszystkie questy. Jeśli chcesz to możesz tam poczytać.</p>