<!-- subject: Kolejność książek z cyklu wiedźmińskiego -->
<!-- date: 2022-07-31 16:29:33 -->
<!-- update: 2024-11-22 00:10:26 -->
<!-- tags: witcher, wiedźmin, sapkowski -->
<!-- categories: Misc -->

<p><small>Artykuł zaktualizowany w listopadzie 2024, aby dodać Rozdroże kruków.</small>

<p>Bez owijania w bawełnę, kolejność książek z cyklu wiedźmińskiego jest
następująca:

<style>
.read-order tbody th {
    vertical-align: center;
    text-align: center;
    min-width: 3em;
}
.read-order tbody th span {
    font-style: italic;
    writing-mode: vertical-rl;
}
</style>

<table class=read-order>
  <tbody>
    <tr><td>1.<td>Ostatnie życzenie
        <th rowspan=2><span>Opowia‐<br>dania</span>
    <tr><td>2.<td>Miecz przeznaczenia
  <tbody>
    <tr><td>3.<td>Krew elfów
        <th rowspan=5><span>Saga<br>o wiedźminie</span>
    <tr><td>4.<td>Czas pogardy
    <tr><td>5.<td>Chrzest ognia
    <tr><td>6.<td>Wieża jaskółki
    <tr><td>7.<td>Pani jeziora
  <tbody>
    <tr><td>8.<td>Sezon burz<th>
    <tr><td>9.<td>Rozdroże kroków<th>
</table>

<!-- FULL -->

<p>Całe to zamieszanie dotyczące kolejności czytania prozy A. Sapkowskiego jest
  całkiem zrozumiałe.  Jest garstka rozbieżności, które mogą zdziwić nowego
  czytelnika.  Zajmijmy się nimi po kolei, aby rozwiać wszelkie wątpliwości:

<ul>
  <li>„Krew elfów” czytamy jako trzecią, mimo że na jej okładce może widnieć
    określenie „tom pierwszy”.  Numeracja ta nawiązuje do ksiąg sagi,
    składającej się z pięciu powieści.  Rozpoczyna się ona zaraz po wydarzeniach
    opisanych w „Mieczu”.
  <li>„Sezon burz” czytamy po sadze pomimo, że chronologiczne ma miejsce przed
    nią.  Książka ta nawiązuje do informacji z innych książek i została napisana
    z założeniem, że czytelnik jest zaznajomiony z resztą cyklu.
  <li>„Ostatnie życzenie” jest na początku list, mimo że zostało wydane po
    „Mieczu”.  Jest to zbiór opowiadań, które zawczasu ukazały się
    w miesięczniku „Fantastyka” i z założenia czytelnik „Miecza” już był z nimi
    zaznajomiony.
  <li>„Rozdroże kroków” trafia na koniec listy, głównie w związku z datą
    publikacji, pomimo, że jej fabuła rozgrywa się przed resztą
    cyklu [<a href="https://www.facebook.com/permalink.php/?story_fbid=1064832985652772&id=100063782421587">1</a>].
</ul>

<h2>Inne książki</h2>

<p>Na uwagę zasługuje również książka „Coś się kończy, coś się zaczyna”.  To
  antologia zawierająca między innymi dwie historie nawiązujące do cyklu
  wiedźmińskiego: „Droga, z której się nie wraca” oraz „Coś się kończy, coś się
  zaczyna”.

<p>Pierwotnie „Droga” nie była planowana jako część serii, ale późniejsze
  opowiadania sugerują, że Visenna, bohaterka tego opowiadania, to ta sama którą
  Geralt spotyka w opowiadaniu „Coś więcej”.  Na skutek tego, opowiadanie jest
  często omawiane w kontekście cyklu wiedźmińskiego.  O ile mi wiadomo,
  Sapkowski nigdy jednoznacznie nie stwierdził czy „Droga” wchodzi w skład
  cyklu, ale należy pamiętać, że świat przedstawiony w opowiadaniu ma wiele
  niezgodności ze światem Wiedźmina.

<p>„Coś się kończy” to beztroska niekanoniczna opowieść opisująca ślub Geralta
  i Yennefer.  Mimo że została napisana przed rozpoczęciem sagi, odnosi się do
  postaci i wydarzeń z sagi.  Niektórzy nazywają je alternatywnym zakończeniem,
  choć autor odrzuca taką etykietę.

<p>Pierwsze dwa zbiory zostały również opublikowane jako dwutomowe wydanie
  „Opowieści o wiedźminie”.  Zostało ono wzbogacone o te dwa opowiadania.

<p>No i jeszcze jest „Wiedźmin”.  Książka rzadko wspominana, gdyż późniejsze
  „Ostatnie życzenia” niejako ją zastąpiło.  Jest to również zbiór opowiadań
  składający się z „Drogi”, która jest dostępna w „Coś się kończy”, oraz
  czterech opowiadań, które znajdują się w „Ostatnim życzeniu”.
