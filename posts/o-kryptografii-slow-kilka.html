<!-- subject: O kryptografii słów kilka -->
<!-- date: 2008-02-12 05:41:45 -->
<!-- tags: kryptografia, szyfrowanie, hash -->
<!-- categories: Articles, Techblog -->

<p>Każdy człowiek ma jakieś tajemnice, których nie chce nikomu
zdradzać.  Równocześnie każdy ma sekrety, którymi chce się z kimś
podzielić, ale tak, żeby nikt więcej ich nie poznał.  Sytuacje takie
mogą się zdarzać w codziennym życiu przeciętnego obywatela, w życiu
dużej firmy lub całego państwa.  Utrzymanie w tajemnicy pewnych
tajemnic może się przyczynić do czyjegoś sukcesy lub porażki. <a
href="https://pl.wikipedia.org/wiki/Winston_Churchill">Winston
Churchill</a> (1874-1965) przyznał, że złamanie kodów <a
href="https://pl.wikipedia.org/wiki/Enigma">Enigmy</a> przez trzech
polskich matematyków (<a
href="https://pl.wikipedia.org/wiki/Marian_Rejewski">Mariana
Rejewskiego</a> (1905-1980), <a
href="https://pl.wikipedia.org/wiki/Jerzy_Różycki">Jerzego
Różyckiego</a> (1906-1942) i <a
href="https://pl.wikipedia.org/wiki/Henryk_Zygalski">Henryka
Zygalskiego</a> (1906-1978)) pozwoliło w znacznym stopniu skrócić czas
wojny (i co za tym idzie, zmniejszyć liczbę ofiar).</p>

<!-- EXCERPT -->

<h2 id="oznaczenia">Oznaczenia</h2>

<p>W artykule tym (oraz kolejnych artykułach o kryptografii) będę używał
następujących oznaczeń:</p>
<dl>
  <dt><code>M</code></dt>
  <dd>niezaszyfrowana wiadomość</dd>

  <dt><code>m<sub>i</sub></code></dt>
  <dd><code>i</code>ty fragment niezaszyfrowanej wiadomości (niektóre
    algorytmy wymagają podzielenia wiadomości na części przed
    zaszyfrowaniem)</dd>

  <dt><code>C</code></dt>
  <dd>zaszyfrowana wiadomość</dd>

  <dt><code>c<sub>i</sub></code></dt>
  <dd><code>i</code>ty fragment zaszyfrowanej wiadomości</dd>

  <dt><code>E()</code></dt>
  <dd>funkcja szyfrująca</dd>
  <dd>jeżeli przyjmuje dwa parametry, to drugim parametrem jest
    klucz</dd>

  <dt><code>D()</code></dt>
  <dd>funkcja deszyfrująca</dd>
  <dd>jeżeli przyjmuje dwa parametry, to drugim parametrem jest
    klucz</dd>

  <dt><code>H()</code></dt>
  <dd>funkcja skrótu (<abbr title="tak zwany">tzw.</abbr>
    <span lang="en">hash</span>)</dd>
  <dd>jeżeli przyjmuje dwa parametry, to drugim parametrem jest
    klucz</dd>

  <dt><code>k</code></dt>
  <dd>klucz</dd>

  <dt><code>k<sub>pub</sub></code></dt>
  <dd>klucz publiczny</dd>

  <dt><code>k<sub>priv</sub></code></dt>
  <dd>klucz prywatny</dd>
</dl>

<h2 id="zasada">Zasada działania</h2>

<p>Zasada działania szyfrowania jest bardzo prosta.  Mamy dwie funkcje
<code>E()</code> i <code>D()</code>, które spełniają następujący warunek:
<code>dla każdego M zachodzi M = D( E( M ) )</code>.  W przypadku
niektórych algorytmów <code>D = E</code>, jednakże nie ma to istotnego
znaczenia dla mocy szyfru.  Jest to jedynie ułatwienie implementacji
algorytmu, bo zamiast pisać dwie funkcję wystarczy napisać jedną, którą
będzie można szyfrować i deszyfrować.</p>

<h2 id="sym">Szyfrowanie symetryczne</h2>

<p>Przy takim zapisie widać, że wystarczy poznać funkcje deszyfrującą,
żeby móc rozszyfrowywać zaszyfrowane wiadomości i żeby uniemożliwić to
musielibyśmy zmieniać cały algorytm szyfrowania.  Z tego powodu do
algorytmów wprowadzono klucze, dzięki czemu jednym algorytmem można
szyfrować na różne sposoby zależnie od klucza i równocześnie nie
znając klucza nie da się wiadomości rozszyfrować.  Algorytmy z kluczem
powinny spełniać następujący warunek: <code>dla każdego M,
k<sub>1</sub>, k<sub>2</sub> zachodzi: jeśli k<sub>1</sub> =
k<sub>2</sub> to C = E(M, k<sub>1</sub>) = E(M, k<sub>2</sub>) i M =
D(C, k<sub>1</sub>) = D(C, k<sub>2</sub>)</code>.  Należy zauważyć, że
warunkiem jest implikacja, ale kożystnie jest jeżeli zachodzi
równoważność.</p>

<p>Przy takich założeniach algorytm szyfrowania może być znany każdemu, a
jedynie klucz jest rzeczą, która nie może się dostać w niepowołane ręce.
Szyfrowaniem, w którym ten sam klucz służy do szyfrowania i deszyfrowania
wiadomości nazywamy szyfrowaniem symetrycznym i ma ono pewne wady.</p>

<h2 id="asym">Szyfrowanie asymetryczne</h2>

<p>Problem jest taki, że jeżeli dwie osoby chcą bezpiecznie komunikować się ze sobą, to muszą ustalić jakiś klucz.  Problem w tym, jak to zrobić żeby nikt inny go nie poznał.  Nie dość, że zmniejsza to bezpieczeństwo to jeszcze wydłuża czas przekazywania informacji.  Sytuacji, w których zwykłe szyfrowanie symetryczne nie wystarcza jest oczywiście więcej.</p>

<p>Na pomoc przychodzi nam szyfrowanie asymetryczne, które korzysta
z pary kluczy, klucza publicznego (<code>k<sub>pub</sub></code>), który
możemy dawać każdemu i da się nim jedynie szyfrować wiadomości; oraz
z klucza prywatnego (<code>k<sub>priv</sub></code>), który służy jedynie
do rozszyfrowywania wiadomości i powinien być w posiadaniu tylko
i wyłącznie jednej osoby.  Bardziej matematycznie można zapisać, że
szyfrowanie asymetryczne musi spełniać następujący warunek: <code>dla
każdego M, k<sub>pub</sub>, k<sub>priv</sub> zachodzi jeśli
k<sub>pub</sub> i k<sub>priv</sub> stanowią parę to M = D( E( M,
k<sub>pub</sub> ), k<sub>priv</sub>)</code>.</p>

<p>Oczywiście algorytm szyfrowania asymetrycznego musi być tak
obmyślony, żeby nie dało się odtworzyć klucza prywatnego na podstawie
klucza publicznego.  Gdyby było to możliwe, to algorytm straciłby cały
swój sens.</p>

<h2 id="logowanie">Logowanie z kluczem</h2>

<p>Algorytmy szyfrowania asymetrycznego mogą zostać wykorzystane w
systemie logowania.  Zapobiega to przesyłaniu hasła pomiędzy
komputerami i właściwie uniemożliwia zalogowanie się bez znajomości
klucza prywatnego.  Proces logowania z kluczem wygląda
następująco:</p>

<ol>
  <li>serwer losuje sobie jakąś liczbę <code>n</code>,</li>
  <li>szyfruje ją kluczem publicznym (<code>C = E( n, k<sub>pub</sub> )</code>),</li>
  <li>zaszyfrowaną liczbę wysyła klientowi,</li>
  <li>klient deszyfruje liczbę kluczem prywatnym (<code>m = D( C, k<sub>priv</sub> )</code>),</li>
  <li>wysyła otrzymaną liczbę serwerowi,</li>
  <li>serwer porównuje obie liczby (wysłaną przez klienta i wylosowaną w 1 kroku) (<code>n =? m</code>):
    <ul>
      <li>jeśli obie liczby są równe, to logowanie się powiodło,</li>
      <li>jeśli są one różne, to logowanie się nie powiodło.</li>
    </ul>
  </li>
</ol>

<h2 id="podpis">Podpis cyfrowy</h2>

<p>Algorytmy szyfrowania asymetrycznego mogą dodatkowo spełniać
jeszcze jeden warunek.  Mianowicie: <code>dla każdego M,
k<sub>pub</sub>,k<sub>priv</sub> zachodzi k<sub>pub</sub> i
k<sub>priv</sub> stanowią parę ⇒ M = D( E( M, k<sub>priv</sub> ),
k<sub>pub</sub>)</code>.  Czyli, że szyfrując wiadomość kluczem
prywatnym będzie można ją rozszyfrować kluczem publicznym.  Własność
taką posiada algorytm RSA i dzięki temu jest wykorzystywany w podpisie
cyfrowym (<abbr title="also known as" lang="en">aka</abbr> podpisie elektronicznym, <abbr title="also known as" lang="en">aka</abbr>
e-podpisie).  Tuż przed wysłaniem wiadomości, zostaje wyliczony jej
hash (<abbr title="also known as" lang="en">aka</abbr> skrót), który jest następnie szyfrowany przy
użyciu klucza prywatnego (matematycznie jest to wynik operacji: <code>ep
= E( H(M), k<sub>priv</sub> )</code>).  Osoba, która odbiera wiadomość
rozszyfrowuje tenże hash i porównuje go z hashem przez siebie
wyliczonym.  Jeżeli są one różne, wiadomość została zmodyfikowana po
podpisaniu.</p>

<h2 id="hash">Hash</h2>

<p>Przybliżmy więc pojęcie hasha.  Jest to taka funkcja, która
z łańcucha o dowolnej długości generuje łańcuch o określonej długości.
Dodatkowo algorytm generowania tego hasha powinien być taki, że przy
zmianie jednego bitu wiadomości hash się zmienia w dość dużym stopniu
(<abbr title="to znaczy">tzn.</abbr> każdy bit wiadomości wpływa na conajmniej kilka
bitów hasha).  Co więcej powinno być praktycznie niemożliwe stworzenie
dwóch różnych łańcuchów o takim samym hashu.</p>

<p>Funkcja skróty jest często wykorzystywana w systemach logowania.
Hasło użytkownika jest hashowane i w takiej postaci zapisywane.  W
momencie logowania oblicza się hash z podanego hasła i porównuje z
zapisanym hashem (<code>zapisany hash = H( podane hasło ) ⇒
użytkownik podał poprawne hasło</code>).</p>

<p>Trzeba pamiętać, że nieprawdą jest, iż <code>dla każdego x, y
zachodzi H( x ) = H( y ) ⇒ x = y</code>.  Jednakże nieścisłość tą
można bez żadnych obaw pominąć.  Po prostu jeżeli chcemy mieć większą
pewność to używamy innego algorytmu, np. zamiast MD5 to SHA1…</p>

<!-- COMMENT -->
<!-- date: 2008-02-12 13:36:40 -->
<!-- nick: Walker -->
<!-- nick_url: http://blog.walker.net.pl -->

<p>Gratulacje za obszerny, porządny wpis :).</p>

<!-- COMMENT -->
<!-- date: 2008-02-14 15:48:09 -->
<!-- nick: Piotr Konieczny -->
<!-- nick_url: http://blog.konieczny.be -->

<p>Warto dodać, że w świetle polskiej ustawy, mechanizmy które opisałeś (kryptografie) wykorzystuje tylko tzw. Bezpieczny Podpis Elektroniczny. (Samo pojecie podpisu elektronicznego jest wg ustawy szersze i może także dotyczyć podpisu odręcznego, zeskanowanego).</p>

<!-- COMMENT -->
<!-- date: 2008-02-15 17:47:03 -->
<!-- nick: GiM -->
<!-- nick_url: http://gim.jogger.pl -->

<p>a jakąż to „większą” pewność daje nam sha-1 zamiast md5 skoro algorytmy kolidowania są od 3 lat znane? :&gt; (pewnym zabezpieczeniem staje się w tym momencie salt)</p>

<!-- COMMENT -->
<!-- date: 2008-02-19 11:42:57 -->
<!-- nick: Moarc/J-23 -->
<!-- nick_url: http://moarc.jogger.pl -->

<p>@GM: Pewnym zabezpieczeniem jest SHA-512 albo SHA-1024 ;)</p>

<!-- COMMENT -->
<!-- date: 2008-02-19 12:37:35 -->
<!-- nick: GiM -->
<!-- nick_url: http://gim.jogger.pl -->

<p>@Moarc/J-23 (JW23? :&gt;) pewnym jest, ciekawe na jak długo :).</p>

<p>btw: sha-1024? takiej nie znaju.</p>
